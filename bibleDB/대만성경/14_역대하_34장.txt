34	1	約西亞坐位的時八歲，佇耶路撒冷做王共三十一年。 
34	2	伊行耶和華所看做好的事，行伊的祖大衛一切的路，無偏左右。 
34	3	伊做王第八年，猶久少年，起頭尋伊的祖大衛的上帝。到十二年起頭清氣猶大及耶路撒冷，除去山頭壇，及許個亞舍拉，雕刻的像及鑄造的像。 
34	4	佇伊的面前毀壞許個巴力的壇，伊剉斷壇頂高高的日像，閣拍碎許個亞舍拉及雕刻的像，及鑄的偶像搥伊做粉，撒佇曾祭祀伊的的墓， 
34	5	將的祭司的骨頭燒佇的壇頂，清氣猶大及耶路撒冷； 
34	6	佇瑪拿西、以法蓮、西緬、到佇拿弗他利許個城及四圍破壞的所在，攏也按呢行； 
34	7	閣拆毀祭壇，拍碎亞舍拉，及雕刻的像成做粉，剉斷以色列遍地所有的日像，就倒去耶路撒冷。 
34	8	約西亞王十八年，清氣地，清氣殿以後，就差亞薩利雅的子沙番、城守瑪西雅、史官約哈斯的子約亞去修理耶和華──伊的上帝的殿。 
34	9	就去見祭司頭希勒家，將所有獻佇上帝殿的銀交伊；此個銀是顧門的利未人對瑪拿西、以法蓮，及一切以色列剩的人，以及猶大、便雅憫眾人，及耶路撒冷徛起的百姓收來的。 
34	10	將彼個銀交互管理耶和華殿做工人的手，轉交耶和華殿做工的人修理殿互伊好勢， 
34	11	就是交互木匠、起造的，互買過拍的石及連絡的柴料，修理猶大王所毀壞許個厝。 
34	12	許個人盡忠做工，督工者是利未人米拉利的子孫雅哈、俄巴底；督催者是哥轄的子孫撒迦利亞、米書蘭；閣有作樂的利未人。 
34	13	也管理許個擔壓的人，督催一切做工的，無論做甚麼工。利未人有的做書記、做有司、做管門者。 
34	14	將所有獻佇耶和華殿的銀帶出去的時，祭司希勒家偶然得著摩西所傳耶和華律法的冊。 
34	15	希勒家應書記沙番講：「我佇耶和華殿內偶然得著律法的冊。」希勒家就將冊交互沙番。 
34	16	沙番就帶冊去王遐，閣回覆王講：「見若你所託仗你的奴僕的做伊。 
34	17	所得著佇耶和華殿的銀攏傾出來，交互督工者及做工人的手。」 
34	18	書記沙番閣對王講：「祭司希勒家有提一本冊互我。」沙番佇王的面前摘讀伊。 
34	19	王聽見律法的話，就拆裂伊的衫， 
34	20	王吩咐希勒家及沙番的子亞希甘、米迦的子亞比頓、書記沙番，及王的近臣亞撒雅講： 
34	21	「恁去為我、為以色列及猶大所留的百姓，將所拾著此本冊的話問耶和華；因為耶和華的受氣大大傾落佇咱，是為著咱的列祖無守耶和華的話，無照此本冊一切所記載的去行。」 
34	22	對按呢，希勒家及王所託的人攏去見女先知戶勒大。伊是哈斯拉的孫、特可哈的子，管理禮服彼個沙龍的某。伊踮佇耶路撒冷第二區；將此個意思給伊講。 
34	23	伊應講：「耶和華──以色列的上帝按呢講：『恁去回覆彼個差恁來見我的人講， 
34	24	耶和華按呢講：看啊！我欲降災禍佇此所在，以及佇遮徛起的百姓，就是讀佇猶大王面前的冊所記載許個咒詛； 
34	25	因為棄拺我，燒香佇別個上帝，用的手所做的激我的受氣，所以我的大受氣傾落佇此所在無息。』 
34	26	總是差恁來問耶和華的猶大王，恁著按呢給伊講：『耶和華──以色列的上帝按呢講：論到你所聽見的話， 
34	27	你的心就軟，家己謙卑佇上帝的面前，因為你聽見伊所講攻擊此所在及佇遮徛起的百姓的話，彼時你佇我的面前家己謙卑，閣拆裂你的衫，佇我的面前啼哭，我已經聽見你。這是耶和華講的。 
34	28	我欲互你歸你的列祖，你欲平安歸墓，我所欲降落佇此所在及佇遮徛起的百姓一切的災禍，你的目睭的確看見。』」就倒轉去回覆王。 
34	29	王就差人聚集猶大及耶路撒冷的眾長老。 
34	30	王就上去耶和華的殿，猶大眾人及徛起耶路撒冷的百姓，及祭司利未人，及眾百姓，無論大細，攏及伊去；王就將耶和華殿內偶然得著約的冊一切的話讀互聽。 
34	31	王徛佇伊的位，佇耶和華的面前立約，欲盡心盡性順趁耶和華，守伊的誡命，及干證的話，及律例，來成此本冊所記立約的話； 
34	32	伊互耶路撒冷及便雅憫所有的百姓攏承認此個約。對按呢耶路撒冷徛起的百姓照上帝的約來行，就是列祖的上帝。 
34	33	約西亞將屬以色列人許個地，一切可惡的攏除去，閣互所有佇以色列的人服事耶和華──的上帝。當約西亞佇的日，百姓趁耶和華──列祖的上帝，攏無離開。