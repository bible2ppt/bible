9	1	願我的頭殼做水泉，我的目睭做目屎的源頭，我通為我的百姓中受的人，日暝啼哭。 
9	2	願我佇曠野有出外人歇暝的所在，我就通棄拺我的百姓來離開；因為攏是行姦淫者，是行詭詐的黨類。 
9	3	捲彎的舌親像弓來講白賊。佇國內加添勢力，呣是為著真實，就是歹了閣歹，也呣識我這是耶和華講的。 
9	4	恁逐人著持防伊的厝邊，攏呣通信靠兄弟；因為兄弟一盡相瞞騙，厝邊攏四界行，誹謗人。 
9	5	逐人欺騙厝邊，呣願講真實；教示的舌講白賊，著磨做歹。 
9	6	你徛起佇詭詐中；因為詭詐，呣肯認識我。這是耶和華講的。 
9	7	所以萬軍的耶和華按呢講：看啊，我欲將鎔化來鍛煉；若無，我因為我的百姓欲怎樣做啊？ 
9	8	的舌是害死人的箭，是講詭詐；人人對伊的厝邊嘴講平安，心內數想伊。 
9	9	耶和華講：我豈無因為諸個事來辦嗎？我的心豈無欲對此號的國民來報讎嗎？ 
9	10	我欲為著山嶺啼哭悲哀，為著曠野的草場出聲哀哮；因為已經燒燎去，甚至無人經過。人也無聽見精牲的聲，空中的飛鳥及地上的野獸攏走落去。 
9	11	我欲互耶路撒冷變做土堆，做野狗徛起的所在，也欲互猶大諸個城拋荒，無人徛起。 
9	12	是誰是智慧的人，通明白此個啊？耶和華的嘴對是誰講，互伊通傳報啊？此個地啥事滅無，燒毀親像曠野，甚至無人經過啊？ 
9	13	耶和華講：「因為有棄拺我所設佇的面前的律法，無聽我的聲，也無行伊； 
9	14	獨獨照的心的剛硬來行，閣趁諸個巴力就是的列祖所教示的。」 
9	15	所以萬軍的耶和華──以色列的上帝按呢講：「看啊，我欲將茵蔯互此個百姓食，閣將苦的水互飲。 
9	16	我也欲四散佇列邦中，就是及的列祖呣識的邦國。也欲互刀劍追，到我一盡剿滅。」 
9	17	萬軍的耶和華按呢講：著致意想，叫許個替人哭的婦仁人來，也差人去尋許個的婦仁人互來， 
9	18	著緊緊來為咱出聲哮，互咱目屎直直流，互咱的目睭皮淐出水。 
9	19	因為聽見哀傷的聲對錫安出，講：咱怎樣衰敗！大大見誚！因為咱離開土地；因為人有拆毀咱的厝宅。 
9	20	恁諸個婦仁人啊，著聽耶和華的話，耳孔著聽受伊的嘴所講的話；著教示恁的查某子啼哭，逐個著教示的厝邊唱哀歌。 
9	21	因為死無，上來咱的窗仔門，入咱的宮殿；對外面剿滅許個囝仔，對街路剿滅許個少年人。 
9	22	你著給講，耶和華按呢講：人的身屍欲親像糞埽佇郊野，閣親像收割的人尻脊後所磕落一把仔的稻仔，無人拾伊。 
9	23	耶和華按呢講：「智慧的人莫得因為伊的智慧來誇口，勇猛的人莫得因為伊的勇猛來誇口，好額的人莫得因為伊的好額來誇口。 
9	24	見若愛誇口者，著因為此個來誇口，就是伊識我，知我是耶和華，行慈愛、公平、公義佇地裡的，因為我掠諸個做歡喜。這是耶和華講的。」 
9	25	耶和華講：「看啊，日子欲到，我欲刑罰一切受割禮者、無受割禮者， 
9	26	就是埃及、猶大、以東、亞捫族、摩押人，及一切徛起曠野剃鬢邊者；因為列國攏無受割禮，以色列人的心亦無受割禮。」