150	1	恁著謳咾耶和華！著佇上帝的聖所謳咾伊！著佇伊權能的穹蒼謳咾伊！ 
150	2	著因為伊大權能的行做謳咾伊，照伊美妙的高大謳咾伊！ 
150	3	著歕哨角謳咾伊，彈瑟彈琴謳咾伊！ 
150	4	拍鼓跳舞謳咾伊！用絲弦的樂器及歕簫謳咾伊！ 
150	5	用聲大的鐃鈸謳咾伊！用音高的鐃鈸謳咾伊！ 
150	6	凡若有喘氣者攏著謳咾耶和華！恁著謳咾耶和華！