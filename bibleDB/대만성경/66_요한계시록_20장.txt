20	1	我閣看見天使對天落來，手裡有深淵的鎖匙及大條鐵鍊。 
20	2	就掠彼尾龍，就是老蛇，也是魔鬼及撒但，縛伊一千年久， 
20	3	伊落深淵，關密，用印封佇彼頂面，互伊無通閣迷惑列邦。聽候一千年滿，以後的確暫時解放。 
20	4	我閣看見許個座位，也有坐佇彼頂面的，有得著審判的權互。閣看見許個為著做耶穌的干證，及為著上帝的道來受頭的人的靈魂，以及呣曾拜獸及獸的相，也無受伊的記號佇頭額抑是佇手裡的，諸個攏得著活，來及基督做王一千年。 
20	5	（其餘的死人無活，聽候彼個一千年滿。）這是頭一擺的復活。 
20	6	有份佇此個頭一擺的復活的有福氣啊，是聖啊！第二擺的死管著。欲做上帝及基督的祭司，也欲及伊做王一千年。 
20	7	彼個一千年滿，撒但欲受解放出伊的監， 
20	8	就出來迷惑地上四方的列邦，就是各及瑪各，聚集來交戰。的數額親像海沙。 
20	9	就起來遍滿全地，續圍困聖徒的營及得著疼的城，就有火對天降落，來滅。 
20	10	迷惑的魔鬼受落火及硫磺的湖，佇遐也有獸及假的先知。欲暝日受苦楚，代代無盡。 
20	11	我閣看見一個白色大的座位及坐彼頂面的；地及天對伊的面前逃走，無閣有的位處。 
20	12	我也看見死人大及細攏徛佇座位前。諸個冊就掀開，閣有別本冊掀開，就是活命冊。死人就照的所行，憑諸個冊所記載來受審判。 
20	13	海就交出伊中間的死人；死及陰府也交中間的死人；逐人就照的所行受審判。 
20	14	死及陰府也落火湖；此個就是第二擺的死就是火湖。 
20	15	若有人無記名佇活命冊的，也落火湖。