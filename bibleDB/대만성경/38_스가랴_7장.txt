7	1	大利烏王四年九月，就是基斯流月初四，耶和華的話臨到撒迦利亞。 
7	2	彼時伯特利人已經差沙利色及利堅米勒，及隨的人去求恩佇耶和華， 
7	3	也問萬軍的耶和華殿內的祭司以及先知講：「我歷年以來，佇五月間啼哭家己分別，今猶久著按呢行嗎？」 
7	4	萬軍的耶和華的話臨到我講： 
7	5	「你著給此所在的眾百姓及祭司，講：『恁七十年久，佇五月、七月禁食悲哀豈是為著我，為著我禁食嗎？ 
7	6	恁或是食或是飲，豈呣是恁食，恁飲嗎？ 
7	7	當耶路撒冷及四圍的城有徛起的百姓閣豐盛，南方及平洋有人徛起的時，耶和華託仗前的先知所宣傳的話，恁豈呣著聽嗎？』」 
7	8	耶和華的話閣臨到撒迦利亞講： 
7	9	「萬軍的耶和華曾按呢講：『著照真實的公平來審判，大家用慈愛憐憫來相款待。 
7	10	呣通欺負寡婦、孤兒、出外人、及喪鄉人。呣通心內計謀歹代來相陷害。』」 
7	11	總是呣肯聽趁，越轉肩頭悖逆，塞密的耳孔致到聽， 
7	12	閣互的心硬親像鑽石，免得聽律法及萬軍的耶和華用伊的神託前的先知所講的話。所以，萬軍的耶和華大大發受氣。 
7	13	因為伊曾叫：「呣聽，按呢欲叫，我也呣聽！這是萬軍的耶和華講的。 
7	14	若是我欲用捲螺風吹散到所呣識的列國。按呢，此個地佇去的了後變做拋荒，致到無人往來經過，因為互通歡喜的地拋荒啦。」