26	1	當彼日，佇猶大地，人的確唱此個歌講：阮有堅固的城。伊欲用救恩立做城牆，做外重城。 
26	2	著開諸個門，互守信實、義的百姓得著進入。 
26	3	堅心倚靠你的，你欲保守伊十分平安，因為伊倚靠你。 
26	4	恁著倚靠耶和華直到永遠，因為主耶和華是永遠的石磐。 
26	5	伊互踮佇高的所在者及高的城做一下敗落去，伊欲捙倒伊佇地裡，落到塵埃， 
26	6	腳欲　踏伊，就是喪鄉人的腳，困苦的人的腳步。 
26	7	義人路是正直；你正直的啊，修平義人的路。 
26	8	耶和華啊，阮佇你審判的路聽候你；阮的心所欣慕者，是你的名及記念你。 
26	9	我用我的心，暝間欣慕你；亦用我的神，天光早尋你。因為你審判世上的時，就地上的百姓欲學習義。 
26	10	用恩惠款待歹人，伊猶原呣學習義；佇正直的地方，伊欲行不義，亦無注意耶和華的威嚴。 
26	11	耶和華啊，你的手抬高，猶原呣看；欲看見你為著百姓的熱心，來見誚，閣有火燒滅你的對敵。 
26	12	耶和華啊，你欲注定阮得著平安，因為阮所做一切的事攏是你給阮成的。 
26	13	耶和華──阮的上帝啊，你以外曾有別個主管轄阮，總是阮欲專專倚靠你，記念你的名。 
26	14	死了，的確會復活；的陰魂，閣起來；因為你臨到，剿滅，互的名攏無去。 
26	15	耶和華啊，你加添國民，你加添國民；你得著榮光，閣開闊此個地四面的境界。 
26	16	耶和華啊，佇患難中尋你；你的警戒到身上，就傾心祈禱你。 
26	17	親像婦仁人懷孕，欲生的時，就攪絞佇痛苦的時喉叫；耶和華啊，阮佇你的面前亦是按呢。 
26	18	阮亦曾懷孕曾攪絞，所生者竟然親像風。阮佇地裡未曾行甚麼拯救的事；世上徛起的百姓亦無跋落。 
26	19	你的死人欲復活，我諸個身屍欲閣起來。倒佇塵埃者啊，恁著精神起來唱歌！因為你的露水親像草菜頂的露水，地亦欲交出陰魂。 
26	20	我的百姓啊，恁著入密房，關你的門，匿霎仔久，聽候受氣過去。 
26	21	因為耶和華對伊的所在出來，欲刑罰地上徛起的百姓的罪惡。地亦欲露出伊所有的血，無閣遮蓋受的人。