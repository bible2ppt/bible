2	1	兄弟啊，論到咱的主耶穌基督的臨到，及咱諸個聚集歸伊，阮求恁：無論對神、抑是對話，抑是對批假冒阮的名的，講主的日現在到啦， 
2	2	恁的心志莫得快快搖動，也莫得驚惶。 
2	3	無論用甚麼法，一概莫得互人引誘；因為彼日猶未到，的確代先有背教的事，及彼個罪惡的人，就是沈淪的人，出現。 
2	4	伊是做對敵，也自高，過一切稱做上帝及受敬拜的，甚至坐佇上帝的殿，表明做上帝。 
2	5	我猶及恁佇的時，曾將諸個事給恁講，恁豈記得嗎？ 
2	6	今彼個阻擋伊，互伊到伊的期才出現的，恁也知。 
2	7	因為不法的秘密已經運動，獨獨現今有一個阻擋伊的，直到彼個阻擋的對中央除去， 
2	8	彼時彼個不法的欲出現。主耶穌欲用伊的口氣來滅伊，用伊臨到的顯現來廢無伊。 
2	9	彼個不法的臨到，是照撒但的運行，用一切的權能、神蹟，及假的兆頭， 
2	10	閣用一切不義的詭譎行佇許個沈淪的；因為無接納真理的疼，來得救。 
2	11	為著按呢，上帝將差謬的運行降互，互信白賊， 
2	12	互見若呣信真理、去歡喜不義者攏受擬斷。 
2	13	若是主所疼的兄弟啊，阮應該替恁常常感謝上帝；因為上帝對起頭揀恁，欲互恁得救，是在佇神的成聖，及信真理。 
2	14	為著此個，伊對阮所傳的福音曾召恁，來得著咱的主耶穌基督的榮光。 
2	15	所以，兄弟啊，著徛在，恁所得著的傳授，無論是對嘴講的，抑是對阮的批，凡所學習的，著執守伊。 
2	16	咱的主耶穌基督及咱的父上帝，就是疼咱、也佇恩典將永遠的安慰及好的向望賞賜咱者， 
2	17	願伊安慰恁的心，堅固恁佇一切好的所行好的所講。