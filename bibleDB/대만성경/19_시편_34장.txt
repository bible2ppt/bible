34	1	〔大衛的詩，就是伊佇亞比米勒的面前假瘋癲，受趕出去的時所做的。〕我欲時時謳咾耶和華；謳咾伊的話欲常常佇我的嘴。 
34	2	我的心神欲因為耶和華來誇口；謙卑的人聽見亦欲歡喜。 
34	3	恁及我著謳咾耶和華做大，相及尊伊的名做高。 
34	4	我曾求耶和華，伊就應我，救我脫離我一切通驚的事。 
34	5	抬頭看伊，就得著光明；的面永見誚。 
34	6	此個困苦的人求叫，耶和華聽見，救伊脫離伊一切的患難。 
34	7	耶和華的使者佇敬畏伊的人的四圍紮營，來拯救。 
34	8	恁著試看，就知耶和華是好；倚靠伊的人有福氣！ 
34	9	耶和華聖的百姓啊，恁著敬畏伊，因為敬畏伊的人無欠缺一項。 
34	10	獅仔肫有欠缺有枵，獨獨尋耶和華的人無欠甚麼項的好。 
34	11	細子啊，恁著來聽我！我欲將敬畏耶和華的道理教示恁。 
34	12	甚麼人愛活命，欣慕歲壽，欲得著福氣， 
34	13	就著禁你的舌無講歹話，你的嘴唇無講奸詐的話。 
34	14	著離開歹行好，尋和平，來追伊。 
34	15	耶和華的目睭看義人；伊的耳孔聽的祈禱。 
34	16	耶和華的面向行歹的人，欲對世間除滅的名字。 
34	17	義人求叫，耶和華聽見，就救脫離一切的患難。 
34	18	耶和華倚近傷心的人，拯救靈性痛悔的人。 
34	19	義人有多多苦難，總是耶和華救伊攏脫離， 
34	20	保全伊攏總的骨，一支亦無拍折。 
34	21	罪惡欲害死歹人；怨恨義人者，欲受定罪。 
34	22	耶和華救贖伊的奴僕的神魂；凡若倚靠伊者，無一個受定罪。