3	1	「因為佇許個日當彼時，就是我互猶大及耶路撒冷受掠的人倒轉來的時， 
3	2	我欲聚集萬百姓，導落去約沙法的山谷，佇遐審判；因為將我的百姓，就是我的產業以色列，分散佇列國中，閣分我的土地， 
3	3	閣將我的百姓做鬮來拈，將囝仔換妓女，賣查某囝仔買酒飲。 
3	4	「推羅啊，西頓啊，非利士四境啊，恁及我甚麼干涉？恁欲報應我嗎？恁若報應我，我欲緊緊互恁的報應歸佇恁的頭殼。 
3	5	恁既然搶提我的金銀，閣將我所歡喜的寶物帶入恁的宮殿， 
3	6	閣恁曾用猶大人及耶路撒冷的人賣互希臘人，欲互離開的境界遠遠。 
3	7	看啊，我欲激動離開恁所賣到的所在，我欲互恁的報應歸佇恁的頭殼。 
3	8	我欲將恁的子查某子賣佇猶大人的手，欲賣互示巴人就是遠遠的國。這是耶和華講的。」 
3	9	著用此個宣布佇列邦中：著備辦交戰；激動勇士，互攏總的戰士進前上來。 
3	10	著用恁的犁頭拍做刀劍，用恁的鐮仔拍做槍；軟弱者著講：我就是勇士。 
3	11	四圍的列國啊，恁著緊緊來，相及聚集。耶和華啊，互你許個勇士落去遐。 
3	12	列國的人攏著起來，上到約沙法的山谷；因為我欲坐佇遐，審判四圍的萬百姓。 
3	13	恁著伸出鍥仔！因為五穀熟啦；來，踏落去！因為酒窟滿啦。酒池溢出來啦；的歹真大。 
3	14	一陣一陣的人佇判斷的山谷，因為耶和華的日近啦，佇判斷的山谷。 
3	15	日月黑暗，星辰無光。 
3	16	耶和華欲對錫安喝喊，對耶路撒冷出聲，天及地就振動。總是耶和華欲做伊的百姓逃閃的所在，做以色列人的衛所。 
3	17	恁就知我是耶和華──恁的上帝，徛起佇錫安──我的聖山者。彼時，耶路撒冷欲成做聖；外邦人無閣對伊的中間經過。 
3	18	當彼日，大山欲滴甜的酒；小山欲流奶；猶大諸個溪、河攏有水流。欲有水泉對耶和華的殿出來，潤澤什亭的山谷。 
3	19	埃及欲拋荒，以東變做拋荒的曠野，因為暴虐猶大人，閣流無罪的人的血佇的地。 
3	20	總是猶大欲存到永遠；耶路撒冷欲存到代代。 
3	21	早我未曾洗清流血的罪，今欲洗，因為耶和華徛起佇錫安。