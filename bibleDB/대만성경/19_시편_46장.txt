46	1	〔可拉後裔的詩，交互樂官。調是用女音。〕上帝是阮逃閃的所在及氣力，亦是患難中及時的幫助。 
46	2	所以，地雖然變遷，山雖然搖動到海中， 
46	3	其中的水雖然嘩嘩哮夯湧，山雖然因為海漲搖泏，阮亦無驚。（細拉） 
46	4	有一條河，伊的開叉互上帝的城歡喜；就是至高者所徛起聖的所在。 
46	5	上帝佇彼中間，城的確搖動；天昲光，上帝欲幫助伊。 
46	6	異邦嘩嘩哮，列國搖動；上帝出伊的聲，地就消溶。 
46	7	萬軍的耶和華及阮佇；雅各的上帝做阮的高台！（細拉） 
46	8	來啊，來看耶和華的所做，看伊互地荒廢到怎樣。 
46	9	伊互交戰息，到佇地極；伊遏折弓、斬斷槍，將戰車燒佇火中。 
46	10	恁著定定，著知我是上帝！我欲佇列邦中做高大，受尊做大，佇遍地上亦做高大。 
46	11	萬軍的耶和華及阮佇；雅各的上帝做阮的高台！