21	1	王的心佇耶和華的手中，親像水溝照伊的所愛破互伊流。 
21	2	人的所行，家己看做正直；獨獨耶和華測　人的心。 
21	3	行義秉公，是比獻祭閣卡得著耶和華接納。 
21	4	目高心驕，以及歹人的燈攏是罪。 
21	5	殷勤計劃的，得著昌盛；獨獨躁性者，會致到欠缺。 
21	6	用詭詐的舌來得著錢的，是親像吹來吹去的浮雲，家己取死。 
21	7	歹人的強暴欲掃除家己，因為呣肯行公平。 
21	8	沈溺佇罪惡的，伊的路是真彎越；總是清潔的人，伊的所行是正直。 
21	9	寧可踮佇厝頂的角頭，莫得及吵鬧的婦仁人相及住佇寬闊的厝。 
21	10	歹人的心愛人歹；伊的目睭並無可憐伊的厝邊。 
21	11	侮慢的人受刑罰，戇直的人就得著智慧；智慧的人受教示，就得著知識。 
21	12	義人忖　歹人的家，知歹人會捙倒，到滅無。 
21	13	塞密耳孔呣聽喪鄉人哀求的，伊將來求叫也無得著聽。 
21	14	暗靜送物遏止受氣；胸前的禮物會息大受氣。 
21	15	秉公行義對好人做歡喜，對佇歹人做敗壞。 
21	16	離開明理的路的，彼個人踮佇陰魂的會中。 
21	17	愛奢侈的，欲致到喪鄉；好酒及油的，會好額。 
21	18	歹人做義人贖回的價錢；奸詐的人做正直人的替身。 
21	19	寧可踮佇曠野，呣通及吵鬧厚的婦仁人相及住。 
21	20	智慧的人厝內有貴氣的寶物及油；戇人就損了了。 
21	21	追尋公義及仁慈的，就尋著活命、及公義，及榮顯。 
21	22	智慧的人絔上勇士的城，敗壞伊所倚靠的勢力。 
21	23	保守伊的嘴及舌的，就保守伊的神魂免受災害。 
21	24	驕傲自高的人名叫侮慢；伊用驕傲猖狂做代誌。 
21	25	貧憚的人欲對貪慾來死；因為伊的手呣肯做工。 
21	26	有人通日貪慾不知足；若是義的人捨施攏無堅吝。 
21	27	歹人的祭獻是可惡的；何況伊存歹意思來獻啊？ 
21	28	濫糝干證的人欲滅無；獨獨親耳聽來講的，無人會辯倒伊。 
21	29	歹人面皮厚；若是正直的人謹慎伊的所行。 
21	30	無彼號智慧、聰明、計劃通抵敵耶和華。 
21	31	馬是為著交戰的日來備辦的；總是得勝是對耶和華。