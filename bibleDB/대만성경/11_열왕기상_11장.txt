11	1	所羅門王佇法老的查某子以外，閣疼多多外邦的查某囝仔，就是摩押、亞捫、以東、西頓，赫人的查某囝仔。 
11	2	論到諸個列國，耶和華曾吩咐以色列人講：「恁呣通去遐，也呣通來恁遮，因為會互恁的心偏歪去隨的上帝。」總是所羅門戀愛許個查某囝仔，及結聯。 
11	3	伊有后妃七百，攏是貴族的；閣有嬪妃三百。諸個女子誘惑伊的心。 
11	4	因為所羅門年老的時，伊許個某誘惑伊的心去隨別個上帝，伊的心無純全向耶和華──伊的上帝，親像伊的父大衛的心。 
11	5	所羅門去隨西頓人的女神亞斯她錄及亞捫人可惡的物米勒公。 
11	6	所羅門行耶和華所看做歹的事，無專心隨耶和華親像伊的老父大衛。 
11	7	彼時所羅門為著摩押可惡的物基抹及亞捫人可惡的物摩洛，佇耶路撒冷頭前的山起山頭壇。 
11	8	許個外邦的某攏燒香祭祀的上帝，伊也為著照按呢做。 
11	9	耶和華受氣所羅門，因為伊的心離開耶和華──以色列的上帝，就是曾二擺對伊出現。 
11	10	也論到此個事曾命令伊，呣通隨別個上帝，總是伊無守耶和華所命令的。 
11	11	所以耶和華對所羅門講：「因為你已經行此個事，無守我所命令你守的約及我的律例，我欲對你來拆裂你的國，賞賜你的奴僕。 
11	12	總是，因為你的老父大衛的緣故，我無佇你活的日行此個事，獨獨欲對你的子的手拆裂伊。 
11	13	總是我無將全國拆裂，欲帶著我的奴僕大衛及我所揀的耶路撒冷，猶留一支派互你的子。」 
11	14	耶和華興起一個對敵攻擊所羅門，就是以東人哈達；伊是以東王的後裔。 
11	15	前大衛拍以東，伊的軍長約押上去埋葬陣亡的人，將以東的查甫丁攏死。 
11	16	約押及以色列眾人踮遐六月日，直到將以東的查甫丁一盡剪除。 
11	17	彼時哈達猶是細漢的囝仔；哈達及伊的老父人臣中，幾若個以東人走去埃及。 
11	18	對米甸起來，到巴蘭；對巴蘭帶幾若人及去埃及到埃及王法老遐；法老就用厝互，派定著的米糧，閣用田地互。 
11	19	哈達佇法老的面前大得著恩惠，法老續用伊的某的小妹就是王后答比匿的小妹互伊做某。 
11	20	答比匿的小妹給伊生一個子，名叫基努拔。答比匿給伊斷奶佇法老的王宮，基努拔及法老的眾子相及踮佇法老的王宮。 
11	21	哈達佇埃及聽見大衛及伊的列祖相及睏，軍長約押也已經死，哈達就對法老講：「容允我去，互我倒去本國。」 
11	22	法老給伊講：「你佇我遮有甚麼欠缺，你竟然愛欲倒去本國啊？」伊應講：「我無欠缺甚麼，總是容允我倒去。」 
11	23	上帝閣興起一個對敵攻擊所羅門，就是以利亞大的子利遜。是對伊的主瑣巴王哈大底謝遐逃走來的。 
11	24	大衛瑣巴人的時，利遜招集人倚伊，做彼黨的頭，去大馬色踮佇遐，佇大馬色做王。 
11	25	所羅門活的時，哈達做災害以外，利遜也做以色列的對敵。伊怨恨以色列，也做亞蘭人的王。 
11	26	尼八的子耶羅波安是以法蓮族洗利達人，伊是所羅門的奴僕也起手攻擊王。伊的老母是守寡人，名叫洗魯阿。 
11	27	伊起手攻擊王的緣故照下底所記的，所羅門起米羅，修補伊的老父大衛城的破隙。 
11	28	耶羅波安是大勇士。所羅門看見此個少年人殷勤，就派伊管理約瑟的家一切的工。 
11	29	彼時，耶羅波安對耶路撒冷出來，示羅人先知亞希雅佇路裡抵著伊；彼時伊有穿一領新衫。二人佇田裡，以外無別人。 
11	30	亞希雅提伊所穿的新衫拆做十二塊， 
11	31	給耶羅波安講：「你通提十塊。因為耶和華──以色列的上帝按呢講：『看啊，我欲對所羅門的手拆裂伊的國，將十支派互你。（ 
11	32	獨獨因為我的奴僕大衛的緣故，及我佇以色列眾支派中所揀的耶路撒冷的緣故，伊猶有一支派。） 
11	33	因為棄拺我，去敬拜西頓人的上帝亞斯他錄、摩押的上帝基抹，及亞捫人的上帝米勒公，無行我的道路，做我看做正直的事，守我的律例法度，親像伊的老父大衛的所做。 
11	34	總是我無欲對伊的手搶伊的全國；是欲互伊一世人做君王，是因為我的奴僕大衛的緣故，因為伊是我所揀選的，有守我的律例及法度。 
11	35	總是我欲對伊的子的手搶伊的國，用十支派互你， 
11	36	用一支派互伊的子，互我的奴僕大衛佇我的面前常常有一葩燈佇耶路撒冷，就是我所揀，通佇遐安置我的名的城。 
11	37	我欲取你，你欲做以色列的王，照你的心一切所愛的來管理。 
11	38	你若聽我一切所命令你的，行我的道路，做我看做正直的事，守我的律例法度，親像我的奴僕大衛的所做，我就及你佇，給你建立堅固的家，親像我給大衛所建立的一樣，閣欲將以色列交互你。 
11	39	因為這我欲困苦大衛的後裔，總是無到永遠。』」 
11	40	為著按呢所羅門愛欲死耶羅波安。耶羅波安就起來逃走去埃及；到埃及王示撒遐，就踮佇埃及，到所羅門死。 
11	41	所羅門其餘的事，見伊所行的及伊的智慧豈無攏記佇所羅門的行傳。 
11	42	所羅門佇耶路撒冷做以色列全國的王共四十年。 
11	43	所羅門及伊的列祖相及睏，埋葬佇伊的老父大衛的城。伊的子羅波安續接伊做王。