5	1	我欲為著我所親疼者唱歌，是我所疼者的歌，論伊的葡萄園：我所親疼者有葡萄園佇真肥的山頭。 
5	2	伊開墾彼個園，除去石頭，栽上等的葡萄樹，佇園內起一座樓，閣掘酒窟佇遐；向望結好的葡萄，無拍算結野葡萄。 
5	3	恁徛起耶路撒冷者及猶大人啊，今請恁佇我及我的葡萄園中，判斷著呣著。 
5	4	我為我的葡萄園所做的以外，猶有甚麼通做啊？我向望結好的葡萄，怎樣反轉結野葡萄啊？ 
5	5	今我給恁講，我欲對我的葡萄園怎樣行：我欲拆去籬笆，互伊受吞滅，拆毀圍牆，互伊受　踏。 
5	6	我欲互伊荒廢，無閣修整，無閣耡剷，反轉發莿仔及蒺藜。我也欲命令雲無落雨佇伊的頂面。 
5	7	因為萬軍的耶和華的葡萄園就是以色列家；伊所歡喜的樹就是猶大人。伊所向望的是公平，反轉有暴虐；所向望的是公義，反轉有叫冤枉。 
5	8	有災禍啊！許個用厝接厝，用田接田，致到無留空地的，剩恁家己徛彼個境內。 
5	9	我親耳聽見萬軍的耶和華講：的確有多多大閣娞的厝宅，成做拋荒，無人徛起。 
5	10	三十畝的葡萄園只有出一罷特的酒；一賀梅珥的種子只有收成一伊法的米糧。 
5	11	災禍啊！許個透早起來放縱飲厚酒，直直到暝深，甚至到因為酒發狂。 
5	12	佇筵桌彈琴，彈瑟，拍鼓，歕笛仔，飲酒，無想著耶和華的所行，亦無留心伊的手所做的。 
5	13	所以，我的百姓因為無知受人掠去；尊貴的人真枵餓，歸陣的百姓極其嘴乾。 
5	14	因為，陰間擴大伊的所愛，開伊無限量的嘴；的榮光、的眾人、的奢華，及中間快樂的人攏落佇彼內面。 
5	15	卑賤者屈落；尊貴者降低；目頭高的人也降低。 
5	16	只有萬軍的耶和華對審判來尊做高；聖的上帝對公義顯明做聖。 
5	17	彼時，羊仔欲來食草，親像佇家己的草場；富人拋荒的所在，出外人欲食伊。 
5	18	有災禍啊！用虛假做索來引罪惡！閣親像用拖車的索來罪過， 
5	19	講：願伊緊緊行，快快成伊的所做，互阮看見；願以色列的聖者所計劃的迫倚來，互阮知。 
5	20	有災禍啊！許個稱歹做好，稱好做歹，用暗做光，用光做暗，用苦做甜，用甜做苦的。 
5	21	有災禍啊！許個家己看做有智慧，家己看做通達者。 
5	22	有災禍啊！許個勇敢佇飲酒，用能力調和厚酒者。 
5	23	因為受賄賂，就稱歹人做義，將義人的義給伊搶去。 
5	24	所以親像火舌燒稻稿，乾草落佇火焰中，親像按呢，的根欲親像朽爛的物，的花欲親像塵埃飛起來；因為棄拺萬軍的耶和華的教示，看輕以色列的聖者的話。 
5	25	所以，耶和華的受氣對伊的百姓發作。伊的手伸出攻擊來拍，諸個山嶺就搖泏；的身屍佇街市親像糞土。雖然按呢，伊的受氣猶未消；伊的手猶伸。 
5	26	伊欲出旗號，招遠遠的百姓，出口號叫對地極來；看啊，欲緊緊走來。 
5	27	其中無有厭倦者，無有跋倒者；無有盹眠者，無有睏者；腰帶也無放鬆，鞋帶也無拍斷。 
5	28	的箭真利，弓也拼緊。馬蹄親像的石，車輪親像捲螺風。 
5	29	欲哮，親像母的獅，亦親像細隻獅哮；欲噤噤哮來所咬的物，拖到穩當的所在，無人會救倒轉。 
5	30	彼日，欲對噤噤哮，親像海嘩嘩哮；人若看落地，就看見有黑暗艱苦，光明佇雲內變做黑暗。