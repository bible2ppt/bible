7	1	耶和華對摩西講：「看啊，我互你對佇法老做上帝，你的兄亞倫欲做你的先知。 
7	2	見若我所吩咐你的，你攏著講伊。你的兄亞倫著對法老講，互伊准以色列人出伊的地。 
7	3	我欲互法老的心硬，也欲佇埃及地行我多多的神蹟奇事。 
7	4	總是法老無欲聽恁；我欲伸我的手佇埃及，用大的審判導我的軍隊，我的百姓以色列人出埃及地。 
7	5	我伸我的手佇埃及，導以色列人對中間出來的時，埃及人就知我是耶和華。」 
7	6	摩西、亞倫就按呢行；耶和華怎樣吩咐，就照按呢行。 
7	7	及法老講話的時，摩西八十歲，亞倫八十三歲。 
7	8	耶和華對摩西、對亞倫講： 
7	9	「法老若對恁講：『恁著行一件奇事來看覓唧！』你著對亞倫講：『抬你的枴仔來佇法老的面前，互伊變做蛇。』」 
7	10	摩西、亞倫入去見法老，就按呢行照耶和華所吩咐的。亞倫將伊的枴仔佇法老及伊的人臣的面前，枴仔就變做蛇。 
7	11	法老也召智慧的人及師公來；是埃及的博士，也用的邪術照按呢行。 
7	12	逐人的枴仔，攏變做蛇；總是亞倫的枴仔吞的枴仔。 
7	13	法老的心硬，無欲聽，抵抵照耶和華所講的。 
7	14	耶和華對摩西講：「法老的心固執，伊呣准百姓去。 
7	15	天光早，你去見法老，看啊，伊出去水邊，你著徛佇河邊等接伊，你的手著抬彼支變蛇的枴仔， 
7	16	對伊講：『耶和華──希伯來人的上帝差我來見你，講：准我的百姓去，通佇曠野服事我。看啊，到今你猶未有聽。 
7	17	耶和華按呢講：你欲對此一件知我是耶和華。看啊，我欲用我手裡的枴仔拍河中的水，水就變做血； 
7	18	河裡的魚欲死，河也欲臭味，埃及人厭賤呣愛飲河的水。』」 
7	19	耶和華對摩西講：「你著給亞倫講：『抬你的枴仔伸你的手佇埃及諸個水的頂面，就是佇的江、河、池及一切的水窟的頂面，互攏變做血。佇埃及遍地，無論柴的器具、石的器具，攏欲有血。』」 
7	20	摩西、亞倫就按呢行照耶和華所吩咐。佇法老及伊的人臣的面前抬起枴仔拍河裡的水，河裡的水攏變做血。 
7	21	河裡的魚攏死，河也臭味，埃及人會飲河裡的水；埃及遍地攏有血。 
7	22	埃及的博士，也用的邪術照按呢行。法老的心硬，呣聽，抵抵照耶和華所講的。 
7	23	法老倒去伊的宮內，此個事伊也無掛心。 
7	24	埃及人佇河的雙旁掘地，愛得著水通飲，因為河的水飲得。 
7	25	耶和華拍河了後歷過七日。