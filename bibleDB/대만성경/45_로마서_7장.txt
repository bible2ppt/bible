7	1	兄弟啊，我今是及識律法的講，恁豈呣知律法管人到伊一世人嗎？ 
7	2	因為有丈夫的婦仁人，丈夫活的時，伊就互律法所縛來隨伊的丈夫；丈夫若死，就脫離丈夫的律法。 
7	3	所以丈夫佇，若隨別人，就叫伊做淫婦；丈夫若死，就得著解放脫離律法，雖然隨別人，也呣是淫婦。 
7	4	按呢，我的兄弟啊，恁對基督的身軀，向律法已經死，欲互恁隨別個，就是彼個對死復活的，互咱為著上帝結果子。 
7	5	因為咱佇肉體的時，許個罪惡的情慾對律法激起的，運動佇咱的百體，致到咱為著死結果子。 
7	6	若是現今咱有脫離律法，是平素把縛咱的，咱已經向伊來死，致到咱的服事是佇心神的新款，呣是佇文字的舊款。 
7	7	按呢，咱欲怎樣講？律法是罪惡嗎？斷斷呣是！總是若無對律法，我就呣知罪。因為律法若無講「呣通貪慾」，我就呣知貪慾。 
7	8	若是罪惡乘機會，對誡命做成逐樣的貪慾佇我的心；因為無律法罪惡是死。 
7	9	前無律法，我就活；誡命到，罪惡活起來，我就死。 
7	10	誡命本是欲互人活，照我見過反轉是互人死。 
7	11	因為罪惡乘機會，對誡命欺騙我，閣對伊來害死我。 
7	12	按呢生，律法是聖，誡命也是聖、是義、是好。 
7	13	若是按呢，彼個好的是互我死嗎？斷斷呣是！是罪惡對彼個好的互我死，欲顯出伊是罪惡，互罪惡對誡命成做罪惡的極頭。 
7	14	因為咱知律法是屬佇神的，若是我是屬佇肉體的，已經賣去互罪惡。 
7	15	因為我所做的，家己呣知；因為我所行的，呣是我所意愛；反轉我所怨的，我去行伊。 
7	16	今我若行所呣愛的，我就是承認律法做好。 
7	17	按呢行伊的，今呣是我，是佇我心內的罪惡。 
7	18	因為我知我內面，就是我肉體內，無好佇。因為，論彼個意愛我就有，行彼個好我就無。 
7	19	因為，我所意愛的好，我無去行；我所呣愛的歹，反轉去行。 
7	20	獨獨我若行我所呣愛的，彼個行的，今呣是我，是佇我內面的罪惡。 
7	21	按呢我得知有一個法，就是當我愛行好的時，歹及我佇。 
7	22	因為我照內心，是歡喜上帝的律法； 
7	23	若是我看百體中有別個法及我心志的法相交戰，掠我來降服百體內罪惡的法。 
7	24	苦啊！我的做人！是誰欲救我脫出此個致到死的體啊？ 
7	25	感謝上帝是對咱的主耶穌基督。按呢，我本身用心志順服上帝的法，用肉體順服罪惡的法。