16	1	心的計謀在佇人；舌的應答是對耶和華。 
16	2	人一切的所行家己看做清氣；獨獨耶和華測　人的心。 
16	3	你所做的，攏著交託耶和華，你所計謀的，就會穩當。 
16	4	耶和華所造的，攏合伊的路用；連歹人也合佇災禍的日。 
16	5	見若心驕傲的，是耶和華所厭惡；雖然手牽手，也免受刑罰。 
16	6	對憐憫及誠實，罪過得著贖回；對敬畏耶和華，就離開歹代。 
16	7	人的所行，若互耶和華歡喜，連伊的對敵耶和華也互及伊和。 
16	8	多多錢，也不義，呣值著少少錢，閣有公義。 
16	9	人的心計劃伊的路；獨獨耶和華定著伊的腳步。 
16	10	王的嘴內有神的話，審判的時，伊的嘴就無差錯。 
16	11	公道的天秤及秤攏屬耶和華，袋仔內一切的鉈子攏是伊所定著。 
16	12	做歹，是王所厭惡，因為座位是對公義來堅固。 
16	13	公義的嘴唇是王所歡喜；講話正直的，是王所疼。 
16	14	王的大受氣親像互人死的使者；獨獨智慧的人會互伊息。 
16	15	王的面色的光互人有活命；王的恩典親像春雨的雲。 
16	16	得著智慧比得著金加偌好；揀著聰明比得著銀猶卡好。 
16	17	正直的人的大路是離開歹；謹慎守伊的路的，是保全伊的生命。 
16	18	驕傲是失敗的代先；自高的心就是跋倒的代先。 
16	19	心謙卑及喪鄉人相及住，贏過及驕傲的人相及分所搶的物。 
16	20	致意佇道理的，欲得著利益；倚靠耶和華的，有福氣。 
16	21	心智慧的，稱做通達；好口才，會加添人的學問。 
16	22	人有明理就有活命的水泉；戇人的責罰就是伊的戇。 
16	23	智慧的人的心教示伊的嘴；閣給伊的嘴唇加添學問。 
16	24	宛轉的話親像蜜房，心知甜，互骨爽快。 
16	25	有一條路，人看做正直，到尾成做死無的路。 
16	26	腹肚枵是勉勵做工的人做工，因為伊的口腹迫伊。 
16	27	無路用的人圖謀損害，伊的嘴唇親像有火燒。 
16	28	乖僻的人四界起相爭；學話的人，互親密的朋友冷淡。 
16	29	強暴的人引誘厝邊，導伊行呣好的路。 
16	30	目睭放瞌圖謀乖僻；嘴唇合倚來成彼個歹事， 
16	31	白頭毛是娞的冕旒，佇義的路會尋著。 
16	32	無快快受氣，贏過勇士；管轄家己的心的，贏過取著城的。 
16	33	拈鬮在佇人，定著代誌攏對耶和華。