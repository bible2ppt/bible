15	1	以色列王耶羅波安二十七年，猶大王亞瑪謝的子亞撒利雅坐位， 
15	2	伊坐位的時十六歲，佇耶路撒冷做王共五十二年。伊的老母名叫耶可利雅，是耶路撒冷人。 
15	3	伊行耶和華所看做好的事，照伊的老父亞瑪謝一切的所行； 
15	4	總是山頭壇猶無廢去，百姓猶原獻祭燒香佇山頭壇。 
15	5	耶和華就拍王，互伊癩，到伊死的日，伊就另外厝徛起。伊的子約坦管理家事，治理國民。 
15	6	亞撒利雅其餘的事，見伊所行的豈無攏記佇猶大列王的記錄嗎？ 
15	7	亞撒利雅及伊的祖同睏，及伊的祖葬佇大衛的城。伊的子約坦續接伊做王。 
15	8	猶大王亞撒利雅三十八年，耶羅波安的子撒迦利雅佇撒瑪利亞做以色列王六月日。 
15	9	伊行耶和華看做歹的事，照伊的列祖所行的，無離開尼八的子耶羅波安的罪，就是互以色列犯罪的。 
15	10	雅比的子沙龍背叛伊，佇百姓的面前拍伊，伊，篡伊的位。 
15	11	撒迦利雅其餘的事攏記佇以色列諸個王的記錄。 
15	12	這是前耶和華給耶戶講的話講：「你的子孫欲坐以色列的國位到四代。」此個話按呢應驗。 
15	13	猶大王烏西雅三十九年，雅比的子沙龍坐位佇撒瑪利亞做王一月日。 
15	14	迦底的子米拿現對得撒上去撒瑪利亞，拍雅比的子沙龍佇撒瑪利亞死伊，篡伊的位。 
15	15	沙龍其餘的事及伊背叛的情形攏記佇以色列諸個王的記錄。 
15	16	彼時米拿現拍提斐薩及見若佇中間的及伊的四境對得撒起，因為無給伊開城門，所以拍伊，也破開中間一切有娠孕的婦仁人。 
15	17	猶大王亞撒利雅三十九年，迦底的子米拿現坐位，佇撒瑪利亞做以色列王共十年。 
15	18	伊行耶和華所看做歹的事，一世人無離開尼八的子耶羅波安的罪，就是互以色列犯罪的。 
15	19	亞述王普勒來攻擊此個土地。米拿現用銀一千他連得互普勒，愛伊幫助來堅固伊的國權。 
15	20	米拿現對以色列一切的大好額人強派諸個銀，教逐人出銀五十舍客勒，送互亞述王。對按呢亞述王倒去，無踮彼所在。 
15	21	米拿現其餘的事，見伊所行的豈無攏記佇以色列諸個王的記錄嗎？ 
15	22	米拿現及伊的列祖同睏。伊的子比加轄續接伊做王。 
15	23	猶大王亞撒利雅五十年，米拿現的子比加轄佇撒瑪利亞做以色列王共二年。 
15	24	伊行耶和華所看做歹的事，無離開尼八的子耶羅波安的罪，就是互以色列犯罪的。 
15	25	伊的軍長、利瑪利的子比加背叛伊，佇撒瑪利亞王宮的衛所拍伊。亞珥歌伯及亞利耶及基列的人五十個及伊同謀；死伊，篡伊的位。 
15	26	比加轄其餘的事，見伊所行的攏記佇以色列諸個王的記錄。 
15	27	猶大王亞撒利雅五十二年，利瑪利的子比加佇撒瑪利亞坐位做以色列王共二十年。 
15	28	伊行耶和華所看做歹的事，無離開尼八的子耶羅波安的罪，就是互以色列犯罪的。 
15	29	以色列王比加的時，亞述王提革拉毗列色來取以雲、亞伯伯瑪迦、亞羅、基低斯、夏瑣、基列、加利利，及拿弗他利全地，攏掠到亞述。 
15	30	烏西雅的子約坦二十年，以拉的子何細亞背叛利瑪利的子比加，拍來死伊，篡伊的位。 
15	31	比加其餘的事，見伊所行的攏記佇以色列諸個王的記錄。 
15	32	以色列王利瑪利的子比加第二年，猶大王烏西雅的子約坦坐位。 
15	33	伊坐位的時二十五歲，佇耶路撒冷做王十六年。伊的老母名叫耶路沙，是撒督的查某子。 
15	34	伊行耶和華所看做好的事，照伊的老父烏西雅一切所行的去行。 
15	35	總是山頭壇猶無廢無，百姓猶原獻祭燒香佇山頭壇。約坦起耶和華殿頂面的門。 
15	36	約坦其餘的事，見伊所行的豈無攏記佇猶大列王的記錄嗎？ 
15	37	彼時耶和華起頭差亞蘭王利汛及利瑪利的子比加去攻擊猶大。 
15	38	約坦及伊的列祖同睏，及伊的列祖葬佇伊的祖大衛的城。伊的子亞哈斯續接伊做王。