13	1	亞摩斯的子以賽亞，所看見論巴比倫的默示。 
13	2	恁著佇光裸裸的山　大旗，對出聲拽手，互入貴族的門。 
13	3	我吩咐我所揀出來的人；我已經為著我的受氣，來召我的勇士──就是許個品嗙自高的人。 
13	4	山裡有多多人的聲，親像大陣的百姓。有多多國的百姓聚集嘩嘩哮的聲；這是萬軍的耶和華點齊軍隊，欲交戰。 
13	5	對遠的所在來，對天邊來，就是耶和華及行伊的受氣的家私欲毀滅此個全地。 
13	6	恁著哀哭，因為耶和華的日子近啦！親像毀滅對全能者來。 
13	7	所以，攏總的手欲軟落去；眾人的心欲消溶。 
13	8	欲驚惶；痛疼艱苦欲擒著。攪絞，親像欲生子的婦仁人，蛟大家卬愕相看，面親像火焰的面。 
13	9	看啊，耶和華的日臨到，欲有殘忍、痛恨、大受氣，互此個地拋荒，對彼中間除滅有罪的人。 
13	10	天頂的眾星列宿攏無發出光；日頭抵仔出就變黑暗；月亦無發出伊的光。 
13	11	我欲因為邪惡刑罰世界，因為罪孽刑罰歹人，互驕傲的人的濫糝息去，壓制強暴的人的自高。 
13	12	我欲互人比好金卡少，互人比俄斐的金卡少。 
13	13	所以，我欲互天振動，互地搖泏，離開伊的本位，就是佇萬軍的耶和華的痛恨及伊大受氣的日。 
13	14	欲親像受追趕的鹿，親像無人聚集的羊，逐人倒去本族，逐人逃走到本所在。 
13	15	見若互伊抵著的欲受鑿；見若互伊掠著的欲互刀死。 
13	16	的嬰仔欲佇的目前互人摔死；的厝欲互人搶奪；的某欲互人凌辱。 
13	17	我欲激動米太人來攻擊。無對重銀，亦無愛揲金。 
13	18	的弓欲拍死伊的少年人，無憐憫婦仁人的胎孕，的目睭也無可憐囝仔。 
13	19	巴比倫平素做列國的榮光，做迦勒底人驕傲的妝飾，欲親像所多瑪、蛾摩拉互上帝所毀壞。 
13	20	伊的內面的確永永無人住，代代無人徛起。亞拉伯人無佇遐搭布棚；顧羊的人亦無互羊群倒佇遐。 
13	21	只有曠野的走獸倒佇遐；噤噤哮的獸滿厝間。駝鳥踮佇遐；野山羊佇遐跳舞。 
13	22	豺狼欲哮佇伊的營盤；山狗欲哮佇伊宴樂的宮殿；伊的時近啦；伊的日子無久長。