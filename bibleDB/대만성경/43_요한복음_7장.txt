7	1	諸個事以後，耶穌四界行佇加利利，呣愛行佇猶太，因為猶太人愛欲伊。 
7	2	彼時猶太人的節，就是搭寮節近啦。 
7	3	伊的兄弟就對伊講：「你著離開遮，去猶太，互你的學生亦通看見你所行的事。 
7	4	人愛出名，就無佇暗靜的所在做代誌；你若行諸個事，就著將家己顯明佇世間。」 
7	5	因為伊的兄弟亦無信伊。 
7	6	耶穌就給講：「我的時猶未到；若是恁的時常常便。 
7	7	世間會怨恨恁，是怨恨我，因為我干證伊的所行是歹。 
7	8	恁上去赴節，我猶未通上去赴此個節，因為我的時猶未滿。」 
7	9	已經給講按呢，就猶原加利利。 
7	10	伊的兄弟已經上去赴節，伊本身亦上去，呣是顯然，是親像暗靜。 
7	11	猶太人佇節期中尋耶穌，講，伊佇叨落？ 
7	12	眾人為著伊多多嗤舞嗤呲，有的講：「是好人」。有的講：「呣是，是迷惑眾人若定。」 
7	13	獨獨無人顯然講伊的事，因為驚猶太人的緣故。 
7	14	當節期的中站，耶穌上殿教示。 
7	15	猶太人就奇怪，講：「此個人未有入學，對叨落識冊？」 
7	16	耶穌就應講：「我的教示呣是屬佇家己，是屬佇差我者。 
7	17	人若願行伊的旨意，就會知此個教示是對上帝出，抑是我對家己來講的。 
7	18	對家己來講的，是求家己的榮光；獨獨求差伊者的榮光，彼個人就是真，亦伊的內面無不義。 
7	19	摩西豈無用律法傳互恁嗎？若是恁中間無一人行律法。恁啥事愛欲我？」 
7	20	眾人應講：「你患著鬼！是誰愛欲你？」 
7	21	耶穌應講：「我曾行一項事，恁攏掠做奇怪。 
7	22	因為按呢摩西用割禮傳互恁（其實呣是對摩西，是對列祖），亦恁佇安息日給人行割禮。 
7	23	人若佇安息日受割禮，免得違逆摩西的律法，就我佇安息日互一人全體攏好，恁因為按呢受氣我嗎？ 
7	24	莫得照外貌來擬斷，著趁公義來擬斷。」 
7	25	對按呢耶路撒冷的人，有的講：「此個豈呣是所愛的嗎？ 
7	26	你看，伊好膽講，亦無人對伊講甚麼，豈是諸個官府真正知此個是基督嗎？ 
7	27	若是，咱識此個人對叨落來；呣拘基督來的時，無人知伊對叨落來。」 
7	28	對按呢，耶穌佇殿裡教示，叫講：「恁識我，亦知我對叨落來；我呣是自專來。差我來的是真實。恁呣識伊， 
7	29	我識伊；因為我對伊來，亦伊差我。」 
7	30	就愛欲掠伊；總是無人下手，因為伊的時猶未到。 
7	31	眾人中多多人信伊，講：「基督來的時，豈欲行神蹟比此人所行的卡多嗎？」 
7	32	法利賽人聽見眾人按呢嗤舞嗤呲講伊，就諸個祭司頭及法利賽人差衙役欲掠伊。 
7	33	耶穌就講：「我猶有霎仔久及恁佇，後來欲倒去就近差我的。 
7	34	恁欲尋我，亦尋著；我所住的所在恁會到。」 
7	35	猶太人，就相及講：「伊欲叨落去，致到咱尋伊著？豈欲就近希利尼中四散徛起的猶太人，來教示希利尼人嗎？ 
7	36	伊所講：『恁欲尋我著；我所住的所在，恁會到』，這是甚麼話啊？」 
7	37	當節期的尾日，就是上大的日，耶穌徛叫講：「若有嘴乾的人，著就近我來飲。 
7	38	信我的人親像聖經所講：『有活水的溪，欲對伊的腹內流出。』」 
7	39	伊講按呢是指信伊的人所欲受的聖神。彼時未有賞賜聖神，因為耶穌未有得著榮光。 
7	40	眾人中有的聽見諸個話來，講：「此人真正是彼個先知。」 
7	41	有的講：「此人就是基督。」若是有的講：「基督豈對加利利出嗎？ 
7	42	聖經豈無講『基督是大衛的後裔，對大衛的本鄉伯利恆出』嗎？」 
7	43	對按呢眾人因為伊來分旁。 
7	44	其中有人愛掠伊，總是無人下手。 
7	45	衙役就來見諸個祭司頭及法利賽人。就對衙役講：「啥事無帶伊來？」 
7	46	衙役應講：「從來未有人講話親像伊按呢！」 
7	47	法利賽人應講：「恁亦受迷惑嗎？ 
7	48	諸個官府抑是法利賽人豈有人信伊？ 
7	49	獨獨諸個呣識律法的百姓是受咒詛的！」 
7	50	中間有尼哥底某，就是前就近耶穌的，給講： 
7	51	「無代先聽人的話，來知伊的所行，咱的律法豈有定伊的罪嗎？」 
7	52	就應伊講：「你亦是對加利利出嗎？你去查考，就知加利利無出先知。」 
7	53