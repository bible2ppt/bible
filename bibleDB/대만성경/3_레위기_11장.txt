11	1	耶和華吩咐摩西、亞倫，對講： 
11	2	「恁著吩咐以色列人講，佇地上一切走獸中通食的活物就是諸個： 
11	3	見若分蹄拆叉、反芻的精牲，恁攏通食伊。 
11	4	獨獨反芻抑是分蹄的中間呣通食的就是諸個：駱駝──因為反芻、無分蹄，對佇恁是無清氣； 
11	5	沙番──因為有反芻無分蹄，對佇恁是無清氣； 
11	6	兔仔──因為有反芻無分蹄，對佇恁是無清氣； 
11	7	豬──因為有分蹄拆叉，總是無反芻，對佇恁是無清氣。 
11	8	許個肉，恁攏呣通食；死的，恁攏呣通摸，對佇恁是無清氣。 
11	9	「水中恁所通食的就是諸個：見若佇水裡、海裡、河裡、有翅有鱗的，攏通食伊。 
11	10	見若佇海裡、河裡、水內一切的動物，就是水內一切的活物見若無翅無鱗的，恁攏著掠做可惡。 
11	11	許個對佇恁是可惡的，恁呣通食伊的肉；死的也著掠做可惡。 
11	12	見若水內無翅無鱗的，恁攏著掠做可惡。 
11	13	「鳥隻的中間恁著掠做可惡的，就是諸個恁呣通食伊，因為是可惡：就是鷹、鴞、鵰、鵪， 
11	14	小鷹及伊的類； 
11	15	烏鴉及伊的類； 
11	16	鴕鳥、公的鴕鳥、魚鷹、雀鷹及伊的類； 
11	17	暗光鳥、鸕鶿、鴣黃、 
11	18	貓頭鷹、鵜鶘、臭頭鷹、 
11	19	鶴、白鷺鷥及伊的類；戴鵀鳥及蝙蝠。 
11	20	「見若有翅的蟲用四腳行的，恁攏著掠做可惡。 
11	21	獨獨有翅的蟲用四腳行的，其中有腳有腿，用來跳佇地裡的，恁也通食伊。 
11	22	其中有蝗蟲、螞蚱、蟋蟀及伊的類；蚱蜢及伊的類；諸個恁攏通食伊。 
11	23	獨獨見有翅有四腳爬的物，恁攏著掠做可惡。 
11	24	「對下面諸個攏會互恁無清氣。見若摸著彼個死的，的確無清氣到下昏時。 
11	25	見若提著死屍的一塊仔，著洗伊的衣服，的確無清氣到下昏時。 
11	26	見若精牲有分蹄無拆叉，也無反芻的，對佇恁是無清氣；見若摸的也無清氣。 
11	27	見若四腳的獸，其中用腳掌行的，對佇恁是無清氣；摸伊的死屍者，的確無清氣到佇下昏時。 
11	28	提伊的死屍者，著洗伊的衣服，的確無清氣到下昏時。諸個對佇恁是無清氣。 
11	29	「地上爬的物對佇恁無清氣的就是諸個：鼬鼠、鼫鼠、蜥蜴及伊的類； 
11	30	壁虎、龍子、守宮、蛇醫、蝘蜓。 
11	31	爬的物的中間諸個對佇恁是無清氣的。佇已經死，見若摸伊的，的確無清氣到下昏時。 
11	32	其中有死的，磕落佇甚麼物，彼個物就無清氣，無論是柴的器具、抑是衣服、抑是皮、抑是布袋，無論是做甚麼路用的器具，著下佇水裡，的確無清氣到下昏，彼時才清氣。 
11	33	若有一隻跋佇磁器內，彼內面無論有甚麼，就染無清氣，恁著將此個磁器拍破。 
11	34	彼內面一切會食得的食物，染著水的就無清氣，閣彼號器具內會飲得的，也是無清氣。 
11	35	許個死屍，若有一塊磕落佇甚麼物件，彼個物件就無清氣，無論是風爐，抑是灶，就著拍破，攏無清氣，也對佇恁是無清氣。 
11	36	總是水泉抑是聚集水的池猶原是清氣；若磕著彼個死屍的，就無清氣。 
11	37	若佇死屍，有一塊磕落佇欲種的種子，種子猶原清氣。 
11	38	若水已經給伊拍　，彼個死屍有一塊磕落佇伊的頂面，彼個種子對佇恁是無清氣。 
11	39	「恁所通食的精牲伊若家己死，有人摸著伊的死屍，伊的確無清氣到下昏時； 
11	40	有人食彼個死的精牲，著洗伊的衣服，的確無清氣到下昏時；提死的精牲者，也著洗伊的衣服，的確無清氣到下昏時。 
11	41	「見若佇地上爬的物是可惡的，攏呣通食。 
11	42	見若用腹肚行的及用四腳行的，抑是有多多腳的，就是一切爬佇地上的，恁攏呣通食，因為是可惡的物。 
11	43	恁呣通因為甚麼爬的物互家己成做可惡，也呣通因為諸個互家己無清氣，致到恁染垃墋。 
11	44	因為我是耶和華──恁的上帝；恁著家己聖來成聖，因為我是聖。恁也呣通用佇地上爬的物來拍垃墋家己。 
11	45	因為我是導恁出埃及地的耶和華，欲做恁的上帝；所以恁著聖，因為我是聖。」 
11	46	這是走獸、飛鳥，及水中會振動的活物，以及會爬佇地上的物的規例。 
11	47	著分別無清氣的及清氣的，會食得的及食得的活物。