37	1	希西家王聽見就拆裂伊的衫，穿麻布，入耶和華的殿， 
37	2	差管家的以利亞敬及書記舍伯那，及祭司中的老輩者，攏穿麻布，去見亞摩斯的子先知以賽亞， 
37	3	對伊講：「希西家按呢講：『今仔日是患難、責罰、凌辱的日，是親像子欲出世，亦無力通生出。 
37	4	豈採耶和華──你的上帝聽見拉伯沙基的話，就是伊的主亞述王差伊來侮慢永活上帝的話；豈採耶和華──你的上帝為著聽見諸個話就欲責備伊。所以，求你為著猶剩的百姓出聲祈禱。』」 
37	5	希西家王的人臣就去見以賽亞。 
37	6	以賽亞對講：「著按呢對恁的主講，耶和華按呢講：『你聽見亞述王的奴僕褻瀆我的話，呣免驚。 
37	7	看啊，我欲用一個神入伊的心；伊欲聽見風聲就倒轉去本所在，我欲互伊佇本所在倒佇刀下。』」 
37	8	拉伯沙基倒去，抵著亞述王拍立拿；是因為伊有聽見亞述王有撤營離開拉吉。 
37	9	王聽見講：「古實王特哈加出來欲及你交戰。」伊一下聽見，就差使者去見希西家，吩咐講： 
37	10	「著給猶大王希西家按呢講：『你所倚靠你的上帝講：耶路撒冷的確無交佇亞述王的手你莫得互伊欺騙。 
37	11	看啊，你總有聽見亞述諸個王對列國所行的是一盡滅，總無你猶會得著救嗎？ 
37	12	我的列祖所毀滅的，就是歌散、哈蘭、利色，及屬提拉撒的伊甸人；諸個國的上帝豈曾救伊嗎？ 
37	13	哈馬的王，亞珥拔的王，西法瓦音城的王，希拿及以瓦的王，攏佇叨落？』」 
37	14	希西家對使者的手接著批，讀伊，希西家就上去耶和華的殿，將批排佇耶和華的面前。 
37	15	希西家對耶和華祈禱講： 
37	16	「坐佇兵的中間萬軍的耶和華──以色列的上帝啊，獨獨你做天下萬國的上帝，你曾創造天地。 
37	17	耶和華啊，求你俯耳孔來聽；耶和華啊，求你開目睭來看，著聽西拿基立一切的話，是差使者來侮慢永活上帝的。 
37	18	耶和華啊，亞述諸個王果然互列國及伊的地變做拋荒， 
37	19	也將的上帝佇火裡；因為呣是上帝，是人的手所造的，是柴的、石的，就剿滅。 
37	20	耶和華──阮的上帝啊，今求你救阮脫離伊的手，互天下萬國攏知獨獨你是耶和華。」 
37	21	亞摩斯的子以賽亞就差人去見希西家，講：「耶和華──以色列的上帝按呢講，你既然因為亞述王西拿基立的緣故祈求我， 
37	22	今論到伊耶和華有按呢講：錫安的在室女藐視你，恥笑你；耶路撒冷的查某囝仔對你搖頭。 
37	23	你凌辱、侮慢是誰？出大聲，目睭赫高高攻擊是誰啊？就是攻擊以色列的聖者。 
37	24	你差你的奴僕侮慢主講：我導多多戰車上到山尖，到黎巴嫩極深的所在；我欲剉彼塊高大的柏香柴及上好的松樹。我欲上極高的所在，及伊肥地的樹林。 
37	25	我已經開井飲外邦的水；我用腳掌踏埃及一切的河互伊乾去。 
37	26	耶和華講：你豈未曾聽見我佇源起頭所做的，佇古早所定著的嗎？今我成伊，是互你毀壞堅固的城，變做瓦片坯。 
37	27	所以其中徛起的百姓氣力真少，驚惶見誚。親像曠野的草，青翠的菜，親像厝頂的草，親像田裡未大欉的稻仔。 
37	28	你坐落去，你出去，你入來，你的大受氣我，我攏知。 
37	29	因為你大受氣我，閣因為你驕傲的話到我的耳孔，我就欲用我的你的鼻，用我的馬咬韁掛佇你的嘴，互你對原路倒去。 
37	30	「希西家啊，此個互你做兆頭：今年恁欲食家己發的物，明年欲食對彼個所出的，到第三年，恁著種作收割，栽種葡萄園，來食伊的果子。 
37	31	猶大家脫離患難所剩的百姓，欲猶原下面釘根，頂面結果子。 
37	32	因為欲有剩的百姓對耶路撒冷出來；欲有逃走的人對錫安山來。萬軍的耶和華的熱心欲成這個事。 
37	33	「所以耶和華論亞述王講：伊的確到此個城，亦佇遮射箭，會夯盾牌到城前，亦起土堆來攻擊伊。 
37	34	伊對彼條路來，欲對彼條路倒去，會來到此個城。這是耶和華講的。 
37	35	因為我為著家己的緣故，閣為著我的奴僕大衛的緣故，欲保護此個城來拯救伊。」 
37	36	耶和華的使者出去，佇亞述營中拍死十八萬五千人。到天光早起來的時，看啊，攏是死的身屍。 
37	37	亞述王西拿基立就離開倒去，踮佇尼尼微。 
37	38	佇伊的上帝──尼斯洛的廟跪拜的時，伊的子亞得米勒及沙利色用刀伊，就走到亞拉臘的地。伊的子以撒哈頓續接伊做王。