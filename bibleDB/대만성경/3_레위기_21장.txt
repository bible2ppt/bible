21	1	耶和華對摩西講：「你著吩咐亞倫的子孫做祭司者講：族中有人死，呣通為著伊來拍垃墋家己， 
21	2	獨獨為著伊骨肉的親就是為著伊的老母，為著伊的老父，為著伊的子，為著伊的查某子，為著伊的兄弟， 
21	3	以及及伊至親、做在室女的姊妹，為著伊通拍垃墋家己。 
21	4	伊已經佇百姓中做頭，就呣通從俗來拍垃墋家己。 
21	5	頭殼呣通剃光光；嘴鬚的周圍呣通髡，也呣通家己割肉。 
21	6	著歸的上帝來成聖，呣通褻瀆的上帝的名；因為耶和華的火祭，是的上帝的食物，是所獻的，所以著成做聖。 
21	7	呣通娶妓女做某，抑是受拍垃墋的婦仁人做某，也呣通娶互丈夫離出的婦仁人做某，因為是歸的上帝做聖。 
21	8	所以你著分別伊做聖，因為伊獻你的上帝的食物；你著看伊做聖，因為我──互恁成聖的耶和華──就是聖者。 
21	9	祭司的查某子若行淫凌辱家己，就是凌辱伊的老父，著用火燒伊。 
21	10	「佇兄弟中做祭司頭，用抹的油斟佇伊的頭殼，閣設立擔當聖職，穿聖衫的，呣通拍散頭毛，也呣通拆裂衫。 
21	11	呣通倚近死屍，也呣通為著伊的老父抑是伊的老母，拍垃墋家己。 
21	12	呣通出聖所，也呣通褻瀆伊的上帝的聖所，因為伊的上帝抹油的冕旒佇伊的頭殼。我是耶和華。 
21	13	伊著娶在室女做某。 
21	14	寡婦抑是受離的婦仁人，抑是受拍垃墋者抑是娼妓諸個，攏呣通娶；獨獨通娶本族的在室女做某。 
21	15	佇伊的百姓中呣通凌辱伊的後裔，因為我是互伊成聖的耶和華。」 
21	16	耶和華吩咐摩西講： 
21	17	「你著給亞倫講：你逐世代的後裔，見有破相的，攏呣通近前來獻伊的上帝的食物。 
21	18	因為見有破相的人，無論是睛暝的、跛腳的，凹鼻的、肢體有加的、 
21	19	折腳折手的、 
21	20	瘟痀的、矮細的、目睭有毛病的、生癬的、生瘡的，抑是損壞外身的，攏呣通近前來。 
21	21	祭司亞倫的後裔，凡有破相的，攏呣通近前來，獻耶和華的火祭。伊有破相，呣通近前來獻伊的上帝的食物。 
21	22	上帝的食物，無論是至聖者，是聖者，伊攏通食。 
21	23	總是呣通來到帳簾，也呣通近壇前，因為伊有破相，免得褻瀆我許個聖所。因為我是互成聖的耶和華。」 
21	24	對按呢，摩西吩咐亞倫及伊許個子，及以色列眾人講。