12	1	兄弟啊，論到神的賞賜，我呣愛恁呣知。 
12	2	恁知恁做外邦人的時，受迷惑去就近講話的偶像，出在伊引誘。 
12	3	所以我互恁知，互上帝的神感動來講的，無人講「耶穌是通咒詛」；若呣是互聖神感動的，也無人會講「耶穌是主」。 
12	4	今恩賜有分別，若是神是像一個。 
12	5	職份有分別，若是主是像一個。 
12	6	功用有分別，若是上帝像一個，施行萬事佇眾人中的。 
12	7	若是聖神的顯明是賞賜逐人，欲利益眾人。 
12	8	因為有的對神用智慧的話互伊，有的照此個神用知識的話互伊， 
12	9	閣有人佇此個神用信互伊，有的佇此個神用醫病的恩賜互伊， 
12	10	有的互伊會行各樣的權能，有的互伊做先知，有的互伊會分別諸個神，閣有的互伊會講逐樣的音語，有的互伊會翻譯逐樣的音語。 
12	11	諸個攏是像一個神所施行的、照伊所愛的隨樣分互逐人。 
12	12	因為親像身軀是一個，也有多多體；閣身軀的體雖然多，攏是一個身軀；基督也是按呢。 
12	13	因為咱眾人無論是猶太，抑是希利尼，做奴才的，抑是自由的，攏曾受洗禮佇一個神，來屬佇一個身軀，也攏總曾飲一個神。 
12	14	因為身軀呣是一體，是多多體。 
12	15	設使腳若講：「我因為呣是手，我無屬身軀；」伊呣是為著按呢就無屬佇身軀。 
12	16	設使耳仔若講：「我因為呣是目睭，我無屬佇身軀；」伊呣是為著按呢就無屬佇身軀。 
12	17	設使通身軀是目睭，對叨落會聽？若攏是耳仔，對叨落會鼻？ 
12	18	若是上帝照伊的所愛，將諸個體隨個安排佇身軀。 
12	19	若百體攏像一款，就身軀佇叨落？ 
12	20	總是今體是多多，也身軀是一個。 
12	21	目睭會對手講：「我無欠用你；」頭殼也會對腳講：「我無欠用恁。」 
12	22	呣若按呢，身軀諸個體看做卡軟茈的，閣卡無得。 
12	23	閣咱看做身軀卡無貴氣的體，咱就妝飾互卡尊貴；也卡無文雅的，咱互閣卡文雅。 
12	24	因為咱文雅的體，無所欠缺；獨獨上帝調和身軀，佇有欠缺的益發互伊尊貴， 
12	25	免得身軀無相合，是欲互百體平平相眷顧。 
12	26	若一體受苦，百體同受苦；一體受榮光，百體同快樂。 
12	27	恁諸個是基督的身軀，隨個是做體。 
12	28	上帝所設佇教會的：一是使徒，二是先知，三是教師，閣有行權能的，閣有醫病的恩賜，幫助的，治理的，講逐樣的音語的。 
12	29	眾人豈攏是使徒嗎？攏是先知嗎？攏是教師嗎？攏行權能嗎？ 
12	30	攏有醫病的恩賜嗎？攏會講逐樣的音語嗎？攏會翻譯嗎？ 
12	31	恁著切切欣慕許個卡大的恩賜。我用第一好的路續指示恁。