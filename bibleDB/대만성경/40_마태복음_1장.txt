1	1	亞伯拉罕的後裔，大衛的後裔，耶穌基督的家譜： 
1	2	亞伯拉罕生以撒；以撒生雅各；雅各生猶大及伊的兄弟； 
1	3	猶大對代瑪氏生法勒斯及謝拉；法勒斯生以斯崙；以斯崙生亞蘭； 
1	4	亞蘭生亞米拿達；亞米拿達生拿順；拿順生撒門； 
1	5	撒門對喇合氏生波斯；波斯對路得氏生俄伯；俄伯生耶西； 
1	6	耶西生大衛王。大衛對烏利亞的某生所羅門； 
1	7	所羅門生羅波安；羅波安生亞比亞；亞比亞生亞撒； 
1	8	亞撒生約沙法；約沙法生約蘭；約蘭生烏西亞； 
1	9	烏西亞生約坦；約坦生亞哈斯；亞哈斯生希西家； 
1	10	希西家生瑪拿西；瑪拿西生亞們；亞們生約西亞； 
1	11	百姓受遷徙到巴比倫的時，約西亞生耶哥尼亞及伊的兄弟。 
1	12	遷徙到巴比倫了後，耶哥尼亞生撒拉鐵；撒拉鐵生所羅巴伯， 
1	13	所羅巴伯生亞比勿；亞比勿生以利亞金；以利亞金生亞所； 
1	14	亞所生撒督；撒督生亞金；亞金生以律； 
1	15	以律生以利亞撒；以利亞撒生馬但；馬但生雅各； 
1	16	雅各生約瑟，就是馬利亞的丈夫，稱做基督的耶穌，是對此個馬利亞生的。 
1	17	按呢，對亞伯拉罕到大衛，共十四代；對大衛到遷徙去巴比倫的時亦十四代；對遷徙去巴比倫的時到基督，閣十四代。 
1	18	耶穌基督的出世記佇下底：伊的老母馬利亞，已經做約瑟定著，猶未娶過門，就對聖神有娠孕。 
1	19	伊的丈夫約瑟是義的人，呣愛顯然辦伊，按算欲暗靜廢親。 
1	20	想的時，有主的天使佇伊的眠夢中出現，講：「大衛的後裔約瑟啊，無得驚！著娶你的某馬利亞過門，因為伊所懷孕的是對聖神。 
1	21	伊欲生子，你著叫伊的名做耶穌，因為伊欲救伊的百姓脫出的罪惡。」 
1	22	此個事攏成，是欲應驗主託先知所講的， 
1	23	講：你看，在室女欲娠孕生子；人欲叫伊的名做以馬內利。（翻譯就是「上帝及咱佇」。） 
1	24	約瑟睏醒，起來，照主的天使所命令去行，娶伊的某過門； 
1	25	無及伊同房，到伊生子，就叫伊的名做耶穌。