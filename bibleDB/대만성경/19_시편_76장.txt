76	1	〔亞薩的詩歌，交互樂官。用絲弦的樂器。〕佇猶大，上帝互人所識；佇以色列，伊的名做大。 
76	2	佇撒冷有伊的帳房；佇錫安有伊徛起的所在。 
76	3	伊佇遐遏折弓的箭，及盾牌、刀劍，以及交戰的家私。（細拉） 
76	4	你對搶物的山寨來，有榮光及威嚴。 
76	5	心勇敢的人攏受搶劫；的睏是長長睏，英雄的人無一個會出手。 
76	6	雅各的上帝啊，你的責備一下發出，車、馬攏睏重眠。 
76	7	獨獨你是通驚者！你的受氣一下發出，是誰佇你的面前徛會住啊？ 
76	8	你對天裡互人聽判斷。地就驚惶靜靜， 
76	9	就是上帝起來審判，欲救地上一切謙卑的人。（細拉） 
76	10	人的受氣的確互你得著謳咾；其餘的受氣，你欲禁止。 
76	11	恁著對恁的上帝──耶和華下願閣謝願；四圍的人著帶禮物貢獻佇通敬畏的主。 
76	12	伊欲遏止貴族的驕氣；伊互世上的列王驚畏。