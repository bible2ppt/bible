11	1	信就是所向望者的實在，及未看見的事的憑準。 
11	2	因為佇此個，就古早人有得著干證。 
11	3	對信，咱知諸個世界是對上帝的話來造成；按呢，所看見的，呣是對會看見的來成。 
11	4	對信，亞伯獻祭互上帝，比該隱卡好，對按呢得著干證伊是義，就是上帝看伊的禮物來做干證。閣對此個信，伊死了猶講話。 
11	5	對信，以諾受遷徙，致到無見著死，人尋伊著，因為上帝遷徙伊；是未遷徙的代先，有得著干證伊互上帝歡喜。 
11	6	設使無信，就會互上帝歡喜；因為親近上帝者，的確著信伊有，也是報賞許個求伊的人。 
11	7	對信，挪亞佇未看見的事，已經得著默示，就敬畏，來備辦大船，救伊的家眷。對按呢來定世間的罪，閣得著承接照信的義。 
11	8	對信，亞伯拉罕受召的時就順命令出去，到將來欲得著做業的地；伊出去，呣知欲去叨落。 
11	9	對信，就出外佇所應允的地，親像佇呣是家己的地，徛起佇布棚，及以撒、雅各就是相及承接同一樣的應允的。 
11	10	因為伊向望有地基的城，是上帝所經營起造的。 
11	11	對信，撒拉，雖罔過生產的年歲，猶得著會懷孕，因為伊掠應允伊的做信實。 
11	12	所以對一人閣是親像已經死者生湠，親像天星的多，親像海沙的算得。 
11	13	諸個攏是照信來死，未曾得著所應允的；獨獨遠遠看，歡喜來等接，閣家己認佇地上做人客，做出外的。 
11	14	因為按呢講的是表明in teh尋一個祖家。 
11	15	in若數念所對遐出來的地，就有通倒去的機會。 
11	16	總是今in欣慕閣卡好的，就是佇天裡的。所以上帝稱做in的上帝，無掠做見誚，因為已經替in備辦一個城。 
11	17	對信，亞伯拉罕受試的時，獻以撒；就是彼個承受諸個應允的，獻伊獨生的子。 
11	18	曾有給伊講：「對以撒生的欲稱做你的後裔。」 
11	19	因為伊掠做上帝對死人中會互伊復活；所以通譬喻講得著伊對死倒轉來。 
11	20	對信，以撒論將來的事祝福雅各、以掃。 
11	21	對信，雅各臨終的時，給約瑟二個子祝福，倚枴仔來敬拜。 
11	22	對信，約瑟臨終的時，念著以色列的後裔欲出埃及，閣為著伊的骨骸來吩咐。 
11	23	對信，就摩西出世的時，伊的父母因為看見子清秀，囥密伊三月日，亦呣驚王的命令。 
11	24	對信，摩西已經長成呣承認做法老查某子的子。 
11	25	卡愛及上帝的百姓相及受苦難，呣愛暫時享受罪惡的快樂。 
11	26	掠做有份基督的凌辱比埃及的財寶卡貴氣，是向望報賞的緣故。 
11	27	對信，伊離開埃及，無驚王的受氣；堅心忍耐，親像看見所看見的主。 
11	28	對信，來設過節，及抹血的禮，免得剿滅大子的磕著。 
11	29	對信，過紅海親像行乾地；埃及人試行伊，就沈落去。 
11	30	對信，踅耶利哥城歷過七日，城就倒壞。 
11	31	對信，娼妓喇合用和平接納細作，所以無及呣順趁的人相及滅無。 
11	32	我欲閣講甚麼啊？欲講基甸、巴拉、參孫、耶弗他、及大衛、撒母耳，以及諸個先知，就時無夠額。 
11	33	許個人對信，贏諸個國，行公義，得著應允，勒獅的嘴， 
11	34	拍熄火焰，閃避利刀；弱成做強，交戰勇猛，攻破外邦的戰陣。 
11	35	有婦仁人得著的親人對死復活。亦有人受酷毒的刑罰，呣願受贖，是愛得著卡好的復活。 
11	36	閣有人受戲弄、鞭拍、以及鎖鍊、關監、諸個試， 
11	37	閣有人受石頭擲，鋸仔鋸，受誘惑的試，互刀死，穿綿羊山羊的皮奔波逐所在，抵著喪鄉、患難、暴虐， 
11	38	有的佇曠野、佇山嶺、佇石洞、佇地穴，四界漂流，諸個人是世間堪得有的。 
11	39	攏已經對信得著干證，若是未曾得著所應允的； 
11	40	因為上帝給咱代先備辦閣卡好的事，是欲互若無咱，就得著完全。