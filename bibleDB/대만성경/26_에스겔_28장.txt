28	1	耶和華的話閣臨到我講： 
28	2	「人子啊，你著對推羅的君王講，主耶和華按呢講：因為你心內驕傲，你亦講：我是一個上帝；我佇海中坐上帝的位。你雖然存心家己掠做是上帝，其實你是人，呣是上帝！ 
28	3	看啊，你比但以理卡有智慧，無一項秘密的事對你隱密。 
28	4	你倚靠家己的智慧聰明得著財寶、得著金銀，收佇你的庫房。 
28	5	你倚靠家己的大智慧及生理加添你的好額，亦你的心為著你的好額來驕傲。 
28	6	所以主耶和華按呢講：因為你存心家己掠做是上帝， 
28	7	看啊，所以我欲帶外邦人，就是列國中強暴的人來你遮；欲拔刀攻擊你對智慧所得著的好物，拍垃墋你的榮光。 
28	8	欲互你落深坑；你欲死佇海中，親像受的人的死一樣。 
28	9	佇你的人的面前，你猶未講「我是上帝」嗎？其實你佇死你的人的手，不過是人，呣是上帝。 
28	10	你欲死佇外國人的手中，親像未受割禮的人的死一樣，因為我有講伊。這是主耶和華所講的。」 
28	11	耶和華的話臨到我講： 
28	12	「人子啊，你著給推羅王做哀歌，對伊講主耶和華按呢講：你無所呣齊備，智慧充足，完全娞。 
28	13	你曾佇伊甸上帝的園內，用逐樣的寶石做你的妝飾，就是紅寶石、黃玉及金剛石、青玉、紅瑪瑙、及碧玉、藍玉、綠寶石、及赤玉、及黃金；閣你鼓及簫佇你遐製造，當你受造的日，就攏齊備。 
28	14	你是彼個受抹油遮蓋的兵；我安置你佇上帝的聖山；你往來佇出火的石的中間。 
28	15	你對受造的日所行攏完全，直到尋著不義佇你的中間。 
28	16	因為你生理真大，人就用強暴充滿佇你的中間，致到你犯罪，因為按呢，我看你親像污穢，就對上帝的山趕逐你。遮蓋的兵啊，我已經將你對出火的石的中間除滅。 
28	17	你因為娞，心中驕傲，閣因為你的榮光敗壞你的智慧，我已經捙倒你佇地裡，互你倒佇君王的面前，互看見。 
28	18	你因為罪過真多，做生理無公道，你拍垃墋你許個聖所。所以，我互火對你中間出，來燒滅你，互你佇所有看見的人的目睭前變做地上的火灰。 
28	19	眾百姓的中間，見若識你的人，攏欲為著你來卬愕。你互人通驚，永遠無通閣佇。」 
28	20	耶和華的話臨到我講： 
28	21	「人子啊，你的面著向西頓對伊宣傳講， 
28	22	主耶和華按呢講：西頓啊，看啊，我及你做對敵，我的確佇你中間得著榮光。我佇伊中間行審判，顯明我做聖的時，就知我是耶和華。 
28	23	我亦欲互瘟疫，及流血的事入伊的街路。著傷者倒佇伊的中間，四圍有刀劍攻擊伊，就知我是耶和華。」 
28	24	「四圍平素看輕以色列家的人，以後無閣向做鑿人的茦，互人艱苦的草茦，就知我是主耶和華。」 
28	25	主耶和華按呢講：「我聚集以色列家對所四散去的百姓中，對顯明我做聖佇列國人的目睭前，彼時欲徛起佇本所在，就是我所賞賜我的奴僕雅各的地。 
28	26	欲安然徛起佇彼中間。我已經行審判佇四圍看輕的人，彼時欲起厝，栽種葡萄園，安然徛起，就知我是耶和華──的上帝。」