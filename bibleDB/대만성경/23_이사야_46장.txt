46	1	彼勒屈落去，尼波仆落去；的偶像馱佇獸及精牲的頂面。恁平素所扛的今成做重擔，互厭倦的精牲載， 
46	2	攏做一下仆落去屈落去，會顧的重擔，本身亦互人掠去。 
46	3	雅各家，以色列家一切猶剩的著聽我的話：恁對出世就互我揹恁，對出胎就互我懷抱。 
46	4	到恁年老，我猶原是按呢；到恁頭毛白，我猶原懷抱恁。我已經造恁，亦欲揹恁；我欲懷抱恁，亦欲救恁。 
46	5	恁欲將是誰及我相比，及我同等，通及我比並，互阮相同啊？ 
46	6	對袋仔內傾出金，用天秤秤銀的人，雇銀匠製造神佛，亦仆落，亦跪拜。 
46	7	就扛伊佇肩頭頂，帶去祀佇伊的所在，伊就定定徛，無離開伊的本位；人求叫伊，伊會應，亦救人脫離患難。 
46	8	恁著數念此個事，家己做大丈夫。悖逆的人啊，著用心來想。 
46	9	恁著追念第一古早的事。因為我是上帝，以外無別個；我是上帝，閣無別個會比得我。 
46	10	我對起頭指明路尾的事，對古早指明猶未成的事，講：我的計劃的確徛在；見若我所歡喜的，我欲成伊。 
46	11	我召鷹鳥對東方來，召彼個成我的計劃的人對遠遠的所在來。我已經講出，的確成伊；我已經定著，亦的確做互伊成。 
46	12	恁諸個硬心，離開公義者，著聽我的話。 
46	13	我互我的公義近倚，的確無離開遠遠。我的救恩的確無延延；我欲施救恩佇錫安，及我的榮光──佇以色列。