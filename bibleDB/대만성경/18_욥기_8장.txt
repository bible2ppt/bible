8	1	書亞人比勒達應講： 
8	2	諸個話你欲講到底時？你嘴內的話親像狂風欲到偌久？ 
8	3	上帝豈有偏私來審判？全能者豈有偏私無公義？ 
8	4	你的子兒若有得罪伊；伊交付佇的過失的手頭。 
8	5	你若致意尋上帝，閣對全能者求恩； 
8	6	你若清氣正直，伊欲為著你醒起來，閣互你公義的厝亨通。 
8	7	你起頭雖然微細，到尾欲真發達。 
8	8	請你查問前代，追念的列祖所查出的。 
8	9	因為咱不過是昨昏才有，呣知半項，咱佇世間的日子親像影。 
8	10	豈無教示你，給你講，講出伊心腹的話？ 
8	11	蘆葦無土糜會發嗎？蘆竹無水會大欉嗎？ 
8	12	當伊青翠，猶未割起來，比攏總的草代先枯焦。 
8	13	見若記得上帝的人，伊的路徑也是按呢；無敬虔的人伊的向望欲無去。 
8	14	伊所依倚的欲絕斷；伊所倚靠的是蜘蛛網。 
8	15	伊欲倚靠厝，總是厝欲倒；伊欲擒住厝，總是厝久長佇。 
8	16	伊受日照就青翠。伊的藤萱到滿園。 
8	17	伊的根蜷佇石堆，透到石的所在。 
8	18	伊若對伊的所在除去，彼所在就呣承認伊，講：我未曾看見你。 
8	19	看啊，這就是伊的路的快樂；以後欲有別個對地裡生出來。 
8	20	看啊，上帝的確無棄拺完全的人，也無扶助行歹的人。 
8	21	伊猶欲互你滿嘴笑栗栗，互你的嘴唇出歡喜的聲。 
8	22	怨恨你的人欲滿身見誚；歹人的布棚欲歸佇無。