3	1	按呢就猶太人有甚麼見長？割禮有甚麼利益啊？ 
3	2	無論看叨落一面，攏大大有利益：第一是上帝的詔有交託。 
3	3	設使有的無信，就怎樣？的無信欲廢無上帝的信實嗎？ 
3	4	斷斷呣是！著認上帝做真實，人攏做白賊。照所記載講：互你佇你所講的，稱做義；佇受審判的時，得著卡贏。 
3	5	我今趁人的款來講，咱的不義若顯明上帝的義，咱欲怎樣講？上帝降落受氣，伊也不義嗎？ 
3	6	斷斷呣是！若按呢，上帝豈可會審判世間啊？ 
3	7	若我的白賊益發顯明上帝的真實，互伊愈榮光，就我怎樣猶原受審判，親像罪人啊？ 
3	8	也啥事無講，咱來去做歹互好事會成？這是親像阮所受的誹謗，也親像人講阮有按呢講。彼號人受定罪是公道。 
3	9	這是怎樣？咱有卡輸嗎？攏無！因為阮已經證明猶太希利尼攏有罪。 
3	10	照所記載講：攏無義人，連一個也無； 
3	11	無人曉悟；無人尋上帝； 
3	12	攏總歪斜，相同變做無利益。無有行好的，連半個也無。 
3	13	的嚨喉是破墓；用舌講奸詐，的嘴唇下有蛇的毒， 
3	14	的嘴滿滿咒詛也真苦。 
3	15	的腳緊緊走愛互人流血， 
3	16	佇的路有殘害及苦難。 
3	17	平安的路，呣識， 
3	18	的目睭前無有驚畏上帝。 
3	19	今咱知見若律法所講的是對律法下的人來講，欲塞密眾人的嘴，互通世間佇上帝的面前受擬罪。 
3	20	因為對趁律法無人會得稱做義佇上帝的面前，因為對律法是互人知有罪。 
3	21	今佇律法以外有上帝的義已經顯明，律法及先知給伊做干證： 
3	22	就是上帝的義，對信耶穌基督到佇攏總信的人，因為攏無增差。 
3	23	因為眾人已經犯罪，上帝的榮光得無著； 
3	24	今為著伊的恩典白白得著稱做義，對佇基督耶穌的贖回。 
3	25	就是上帝所顯然設立做挽回的祭的，對信，在佇伊的血，欲顯明伊家己的義；因為上帝有寬容，無歸咎前代的罪， 
3	26	佇現今的時代愛顯明伊的義，互伊本身做義，閣稱彼個信耶穌的人做義。 
3	27	按呢生佇叨落通誇口？全然無啦。對甚麼法互伊無？對行的法嗎？呣是，是對信的法。 
3	28	所以阮議定：人稱做義是對信，呣是對趁律法。 
3	29	抑是上帝獨獨是猶太人的上帝嗎？豈也呣是外邦人的上帝嗎？是，也是外邦人的。 
3	30	因為上帝是一個，伊欲用信稱受割禮的人做義，也欲對此個信稱無受割禮的人做義。 
3	31	按呢，就咱對信廢無律法嗎？斷斷呣是！反轉是互律法徛在。