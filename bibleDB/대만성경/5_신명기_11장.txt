11	1	「所以你著疼耶和華──你的上帝，常常守伊所吩咐你守的，及伊的律例、法度、誡命。 
11	2	恁今仔日著知，因為我呣是及恁的子兒講，呣知，也無看見耶和華──恁上帝的教督、威嚴、大權能的手，及伸出的手骨， 
11	3	以及伊的神蹟，伊的所做見若佇埃及中對埃及王法老及伊的全地所行的； 
11	4	也伊怎樣款待埃及的軍兵、及的馬、的車，追恁的時，耶和華怎樣互紅海的水淹，滅無到今仔日， 
11	5	閣伊佇曠野怎樣款待恁，到恁來此個所在； 
11	6	閣伊怎樣款待流便的子孫以利押的子大坍、亞比蘭，地怎樣佇以色列人的中間開嘴，吞及的家眷，以及的布棚及一切跟隨的活物。 
11	7	只有恁親目看見耶和華所做一切的大事。」 
11	8	「所以，恁著守我今仔日所命令一切的誡命，互恁壯膽，會入去承接恁所欲過去承接的地， 
11	9	也互恁的日子久長，佇耶和華所及恁的列祖咒誓賞賜In、及In的後裔的地；就是彼號流奶及蜜的地。 
11	10	因為你欲入去承接的地，呣是親像恁出來的埃及地。你佇遐撒種，用腳踏來灌沃，親像菜園。 
11	11	獨獨恁所欲入去承接的地就是有山有山谷，來承受天的雨水的地， 
11	12	是耶和華──你上帝所眷顧的地；對年頭到年尾，耶和華──你上帝的目睭常常看伊。 
11	13	「恁若留心聽趁我的誡命，就是我今仔日所命令恁的，疼耶和華──恁的上帝，盡心盡性服事伊， 
11	14	就我欲照時落你的地所欠用的雨，就是前的雨、後的雨，互你通收成你的五穀、你的酒、你的油， 
11	15	也互你的田野發草，飼你的精牲，你也欲得著飽足。 
11	16	恁著家己謹慎，免得恁的心受迷，致到恁歪斜，去服事別個上帝來敬拜伊。 
11	17	致到耶和華大受氣恁，互天關密無落雨，地也無出產，恁就佇耶和華所賞賜恁的娞地緊緊滅無。 
11	18	「所以恁著用我諸個話記佇恁的心，恁的腦，也著縛佇恁的手做記號，戴佇恁二蕊目睭的中央做紀念； 
11	19	也著用這教示恁的子兒，無論你坐佇厝內，行佇路裡，睏抑是起來，攏著講論； 
11	20	閣著寫佇你的厝的門豎，以及你的門， 
11	21	互恁的日子及恁的子孫的日子，佇耶和華對恁的列祖咒誓賞賜的地，得著加添多多，親像天蓋地的日許久。 
11	22	恁若注意執守我所命令恁一切的誡命來行伊，疼耶和華──恁的上帝，行伊一切的路，結聯佇伊， 
11	23	耶和華就欲對恁面前趕出這一切的國，恁也欲得著比恁卡大卡強的國。 
11	24	見若恁的腳掌所踏的地攏欲歸互恁；對曠野及黎巴嫩，對彼個河就是伯拉河，到西旁的海，攏欲做恁的境界。 
11	25	欲無一人會徛住佇恁的面前；耶和華──恁的上帝欲互恁所踏的全地攏驚恁恁，照伊所對恁講的。」 
11	26	「看啊，我今仔日將祝福及咒詛排佇恁的面前。 
11	27	恁若趁耶和華──恁上帝的誡命，我今仔日所命令恁的，就是祝福。 
11	28	恁若呣趁耶和華──恁上帝的誡命，歪斜我今仔日所命令恁的路，去趁別個上帝，恁平素所呣識的，就是咒詛。 
11	29	將來耶和華──你的上帝導你到你所欲入去承接的地，你著下彼個祝福佇基利心山，下彼個咒詛佇以巴路山。 
11	30	此二個山豈呣是佇約但河彼旁，日落的路的後面，佇徛起亞拉巴的迦南人的地及吉甲相對，倚近摩利橡樹嗎？ 
11	31	因為恁欲過約但河，入去承接耶和華──恁上帝所賞賜恁做業的地，恁欲佇遐徛起。 
11	32	恁著執守來行我今仔日佇恁的面前所排列一切的律例法度。」