3	1	摩西顧伊的丈人米甸的祭司葉忒羅的羊群；趕羊去曠野的後面，到上帝的山，就是何烈山。 
3	2	耶和華的使者佇莿帕內火焰中對伊出現。伊看見，看啊，莿帕互火燒，莿帕也無去。 
3	3	摩西講：「我今欲越過去看此個大的景象，此個莿帕怎樣無去啊？」 
3	4	耶和華看見伊越去欲看，上帝就對莿帕內叫伊講：「摩西！摩西！」伊就講：「我佇遮。」 
3	5	伊就講：「你莫得近倚來。著褪你腳裡的鞋，因為你徛的所在是聖地」； 
3	6	閣講：「我是你的祖公的上帝，亞伯拉罕的上帝，以撒的上帝，雅各的上帝。」摩西遮伊的面，呣敢看上帝。 
3	7	耶和華講：「我的百姓徛起佇埃及的，的困苦我實在已經看見啦；為著督工者來喉叫，我已經聽見啦。我本知的痛苦， 
3	8	今我落來欲救脫離埃及人的手，導出彼個地，到肥娞、開闊的地，到流奶及蜜的地，就是迦南、赫、亞摩利、比利洗、希未、耶布斯、許個族的所在。 
3	9	今以色列人喉叫的聲到互我聽見，我也看見埃及人苦楚的艱苦。 
3	10	今你來，我欲差你去見法老，導我的百姓以色列人出埃及。」 
3	11	摩西對上帝講：「我是甚麼人通去見法老，導以色列人出埃及啊？」 
3	12	伊講：「我實在欲及你佇。你導百姓出埃及了後，恁欲佇此個山服事上帝；這欲做我差你的證據。」 
3	13	摩西對上帝講：「看啊，我到以色列人遐，對講：『恁祖公的上帝差我來恁遮。』若問我講：『伊叫甚麼名？』我欲給講甚麼啊？」 
3	14	上帝對摩西講：「我是自然而然的」；閣講：「你著給以色列人按呢講：『自然的差我到恁遮。』」 
3	15	上帝閣對摩西講：「你著對以色列人按呢講：『差我到恁遮的，就是耶和華──恁祖公的上帝，亞伯拉罕的上帝，以撒的上帝，雅各的上帝。』這是我永遠的名，這是我的紀念，到萬代。 
3	16	你去招集以色列的長老，給講：『耶和華──恁祖公的上帝，就是亞伯拉罕、以撒、雅各的上帝，對我出現，講：我實在眷顧恁，人佇埃及所款待恁的我也有看見。 
3	17	我也曾講：我欲導恁出埃及的艱苦，到迦南、赫、亞摩利、比利洗、希未、耶布斯許個族的地，到流奶及蜜的地。』 
3	18	欲聽你的話。你及以色列的長老著去見埃及王，給伊講：『希伯來人的上帝──耶和華已經抵著阮，今求你容允阮去曠野，行三日的路站，欲祭祀耶和華──阮的上帝。』 
3	19	我知雖然用大權能的手，埃及王也呣互恁去。 
3	20	我欲伸我的手用我佇埃及中所欲行一切的奇事，來拍伊，然後伊才准恁去。 
3	21	我欲互此個百姓得著恩典佇埃及人的面前，互恁出去的時無空手去。 
3	22	諸個婦仁人逐個欲對伊的厝邊，及住佇伊的家內的婦仁人，討銀器金器及衣服，通互你的子查某子用。按呢恁欲搶埃及人。」