4	1	提幔人以利法應講： 
4	2	人若欲及你談論，你會嫌厭？總是是誰會家己約束無講話啊？ 
4	3	看啊，你曾教示多多人，軟弱的手你也互伊嚴硬。 
4	4	欲跋倒的你用話扶伊；腳頭窩酸軟的你互伊勇健。 
4	5	總是今代誌到佇你，你就昏迷，磕著你，你就驚惶。 
4	6	你的倚靠豈呣是在佇你的敬畏嗎？你的向望豈呣是在佇你所行的純全嗎？ 
4	7	請你想看：無罪的人是誰有死無？正直的人佇甚麼所在受剪除？ 
4	8	照我看，用罪過種作，用惡毒做種子來撒的，所收成也是按呢。 
4	9	上帝歕氣，就死無；對伊大受氣的風，就消滅。 
4	10	獅的哮猛獅的聲攏息；獅仔肫的嘴齒攏拍折。 
4	11	老的獅因為無通食就死；母的獅許個子也攏四散。 
4	12	有代誌暗靜到佇我；我耳孔也聽見伊細細的聲。 
4	13	對暝時、異象的思想，就是人睏重眠的時， 
4	14	驚惶、愕愕惙臨到我，互我的百骨喀喀抖。 
4	15	有神對我面前經過，我身軀的毛管　起來。 
4	16	伊停，總是我看明伊的形狀；有像佇我目睭前。靜寂寂我聽見有聲講： 
4	17	會死的人對佇上帝豈是義嗎？人對佇創造伊的豈是清氣嗎？ 
4	18	看啊，伊攏無信用伊的奴僕，也嫌伊的使者做愚戇； 
4	19	何況許個徛起佇土厝，伊的根基在佇土粉，比蛀蟲卡快死者。 
4	20	對早起到下昏，就抵著毀滅，永永無去，無人掛意。 
4	21	伊布棚的索豈無對中央拔出來？伊的死，攏無智慧。