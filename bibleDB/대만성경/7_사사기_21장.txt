21	1	以色列人佇米斯巴曾咒誓講：「阮中間無一人欲用查某子嫁互便雅憫人。」 
21	2	百姓來到伯特利，佇遐坐佇上帝的面前到下昏，出聲大啼哭， 
21	3	講：「耶和華──以色列的上帝啊，今仔日佇以色列中減一支派，以色列中啥事有此個事啊？」 
21	4	隔日天光早，百姓起來，佇遐起一座壇，獻燒祭及平安祭。 
21	5	以色列人講：「佇以色列眾支派中，是誰無及會眾上去耶和華遐？」因為大咒誓講，見若無上米斯巴到耶和華的面前的，著互伊死。 
21	6	以色列人為著的兄弟便雅憫人退悔，講：「今仔日以色列中絕一支派啦。 
21	7	咱已經指耶和華來咒誓，無欲用查某子嫁，今就所剩的人，咱欲對叨落互有某啊？」 
21	8	閣講：「以色列諸個支派中叨落一個無上米斯巴到耶和華遐？」就查出基列雅比無一人到營內會眾遐； 
21	9	因為點算百姓的時，許個徛起佇基列雅比的人無一個佇遐。 
21	10	會眾就差一萬二千大力的勇士，吩咐講：「恁去用刀死徛起佇基列雅比的人以及婦仁人囝仔。 
21	11	恁所著行的就是按呢：著將一切的查甫人及許個曾及查甫人同房的查某人一盡死。」 
21	12	佇基列雅比人的中間，抵著四百個未及查甫人同房的在室女，就帶到迦南地示羅的軍營。 
21	13	全會差人給臨門石磐的便雅憫人講，用和平的話報。 
21	14	彼時便雅憫人倒來，以色列人就將所留互伊活基列雅比的查某囝仔嫁互，猶久無夠額。 
21	15	百姓為著便雅憫人就退悔，因為耶和華互以色列支派缺一角。 
21	16	會中的長老講：「便雅憫中的婦女已經剿滅，今就所剩的人咱欲對叨落互有某啊？」 
21	17	閣講：「便雅憫逃走的人猶原著有業互，免得以色列中絕一支派。 
21	18	總是咱會將家己的查某囝仔互做某；因為以色列人曾咒誓講，用查某子嫁互便雅憫人的，著受咒詛。」 
21	19	閣講：「佇利波拿的南勢，伯特利的北勢，就是對伯特利去示劍大路東勢的示羅，逐年有耶和華的節期」； 
21	20	就吩咐便雅憫人講：「恁著去，匿佇葡萄園中。 
21	21	若看見示羅的查某囝仔出來跳舞，恁著對葡萄園出來，佇示羅的女子中逐人搶一個做某，倒去便雅憫地。 
21	22	的父兄若來對阮告訴，阮欲對講：『請恁帶著阮，來恩典，因為前交戰的時無留查某囝仔互逐人做某。今也呣是恁互；若是恁就有罪。』」 
21	23	便雅憫人就照按呢行，照的人額對跳舞的查某囝仔中所掠的娶做某，就倒去本地，閣起城來徛起遐。 
21	24	彼時以色列人離開遐，逐人倒去的支派、伊的宗族、對遐出來逐人倒去本地。 
21	25	當彼時，以色列中無王，逐人照伊所看做著的來行。