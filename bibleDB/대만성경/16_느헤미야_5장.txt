5	1	百姓及的某大聲哮，嫌的兄弟猶大人。 
5	2	有人講：「阮及子查某子人額多，著去得著五穀通食來得著活」； 
5	3	有的講：「為著飢荒，阮用阮的田園、葡萄園、厝宅，典人來得著五穀」； 
5	4	有的講：「阮已經用田、及葡萄園，借銀納王的稅。 
5	5	阮的肉體及阮的兄弟的肉體一樣；阮的子兒及的子兒一樣。今阮用阮的子查某子做人的奴僕女婢，阮的查某子有的已經做女婢；阮也無法得，因為阮的田園、葡萄園已經歸別人。」 
5	6	我聽見的喉叫及的話，就真受氣。 
5	7	我心內想，就大責備許個貴族及官長給講：「恁逐人對兄弟提利息！」對按呢我招集大會來誅。 
5	8	我給講：「阮量阮的力來贖咱的兄弟猶大人，就是已經賣互異邦人的；恁竟然欲賣恁的兄弟嗎？抑是欲受賣互咱嗎？」靜靜，無話通應。 
5	9	我閣講：「恁所做的呣好！因為咱的對敵就是異邦人的誹謗，恁豈呣著敬畏咱的上帝來行嗎？ 
5	10	我及我的兄弟，我的奴僕也用錢銀五穀借互百姓；今我勸恁咱大家著免利息。 
5	11	今我勸恁今仔日將的田、葡萄園、橄欖園、厝宅，及恁所對抽的錢銀、五穀、酒、油，每百份的一份攏著還伊。」 
5	12	講：「阮欲還，無閣對討，欲照你的話行。」我就叫祭司來，教咒誓，著照此個話行。 
5	13	我也拂開我的衫仔帕，講：「見若無成此個話者，願上帝照按呢拂開伊離開伊的家及伊的職業，就是願伊照按呢拂到空空。」會眾攏講：「阿們！」閣謳咾耶和華。百姓就照此個話行。 
5	14	對我受設立佇猶大地做的總督，就是對亞達設西王二十年到三十二年，共十二年的久，我及我的兄弟攏無食總督的俸祿。 
5	15	總是我以前舊任的總督互百姓負擔真重，提百姓的五穀及酒，及銀四十舍客勒，連的奴僕也轄制百姓；獨獨我因為敬畏上帝無按呢行。 
5	16	閣我專務起城牆，並無買田地；我的奴僕也攏聚集佇遐做工。 
5	17	除去許個對四圍的外邦中來尋阮的人以外，有猶大人及官長一百五十人佇我的桌相及食。 
5	18	逐日備辦一隻牛，六隻肥的綿羊，閣備辦幾若隻雞；每十日一擺，備辦多多逐樣的酒。雖然按呢，我也無提總督的俸祿，因為百姓服役真重。 
5	19	我的上帝啊，求你記念我為著此個百姓所行一切的事，來賜福我。