12	1	歡喜受教督的，就是歡喜知識；怨恨責備者，就是精牲。 
12	2	好人欲得著耶和華的恩惠；設詭計的人，伊欲定伊的罪。 
12	3	人會對歹來建立；義人的根本永搖動。 
12	4	才德的婦仁人是丈夫的冕旒；卸敗的婦仁人互丈夫親像骨朽爛。 
12	5	義人的念頭是公平；歹人的計謀是詭詐。 
12	6	歹人的話是當等欲害人；正直的人的嘴欲救伊。 
12	7	歹人倒壞，歸佇無；義人的家欲徛在。 
12	8	人欲照伊的智慧得著謳咾；心內乖謬的欲受藐視。 
12	9	受人看輕者，猶久有奴僕的，卡贏家己尊大，也欠缺米糧的。 
12	10	義人關心伊的精牲的活命；歹人的憐憫也是殘忍。 
12	11	種作伊的田園的，欲有米糧夠額；交陪無下落的人是無知。 
12	12	歹人欣慕不義的人的羅網；義人的根頭生出果子。 
12	13	嘴唇的過失是歹的羅網；獨獨義人欲脫離患難。 
12	14	人因為嘴所結者果子，欲得著福氣滿滿；人照伊的手所做的，欲得著報應。 
12	15	戇人看家己的路做正直；獨獨智慧的人聽人苦勸。 
12	16	戇人的呣願連鞭顯出；通達的人囥密見誚， 
12	17	講實話的，顯明公義；濫糝干證的，顯出詭譎。 
12	18	講話躁性的，親像刀的鑿人；智慧的人的舌會醫好人。 
12	19	誠實的嘴，永遠堅固；白賊的舌，不過霎仔久。 
12	20	圖謀歹代的，心存詭詐；勸人和好的，欲得著歡喜。 
12	21	義人無抵著災害；歹人抵著災禍滿滿。 
12	22	白賊的嘴唇是耶和華所厭惡；行代誌誠實的，是伊所歡喜。 
12	23	通達的人隱囥知識；戇人的心顯出愚戇。 
12	24	殷勤的人伊的手欲掌權；貧憚的人欲做人的苦工。 
12	25	人的心掛慮，互伊餒志；一句好話，互伊歡喜。 
12	26	義人引導伊的厝邊；歹人的路互人失迷。 
12	27	貧憚的人無拍獵所得著者；殷勤的人得著人寶貴的財物。 
12	28	佇公義的路有活命；伊的路徑並無死無。