14	1	有幾若個以色列的長老來我遮，坐佇我的面前。 
14	2	耶和華的話就臨到我講： 
14	3	「人子啊，諸個人已經將的偶像接納佇的心，閣下致到犯罪的塞礙佇家己的面前，我豈欲互伊問嗎？ 
14	4	所以你著對講：『主耶和華按呢講：以色列家的中間，見若接納伊的偶像佇伊的心內的人，閣下致到犯罪塞礙佇伊家己的面前，閣來就近先知者，我──耶和華佇伊所求的事，欲照伊的多多偶像來應答伊， 
14	5	致到我通互以色列家心內家己責備，因為攏為著的偶像及我生疏。』 
14	6	「所以你著給以色列家講：『主耶和華按呢講：著回頭！越轉離開恁的偶像，越轉面莫得趁恁一切可惡的事。』 
14	7	因為以色列家的人，抑是佇以色列中寄腳的出外人，見若及我隔斷，接納伊的偶像佇伊的心內，閣下致到犯罪的塞礙佇伊家己的面前，閣來就近先知，欲為家己的事來問我者，我──耶和華欲本身應答伊。 
14	8	我欲向彼號人變面，互伊做人的鑑戒，做話柄，互人卬愕，亦欲對我的百姓中剪除伊；恁就知我是耶和華。 
14	9	先知若迷惑來講一句話，就是我──耶和華迷惑彼個先知，我亦欲伸手攻擊伊，將伊對我的百姓以色列中除滅。 
14	10	欲擔當家己的罪過。先知的罪過及求問伊的人的罪過攏是一樣， 
14	11	通互以色列家無閣行迷路離開我，無閣因為逐樣的罪過拍垃墋家己，獨獨欲做我的百姓，我做的上帝。這是主耶和華講的。」 
14	12	耶和華的話臨到我講： 
14	13	「人子啊，若有國對的悖逆來得罪我，我亦伸手攻擊伊，斷絕伊所倚靠的米糧，互飢荒臨到伊，對中間剪除人及精牲； 
14	14	其中雖然有挪亞、但以理、約伯此三人，只有會因為的義來救家己的生命若定。這是主耶和華講的。 
14	15	我若互惡獸經過彼個地來損壞，互彼所在荒廢，因為諸個獸的緣故，致到無人對遐經過； 
14	16	雖然有此三人佇中間，主耶和華講：我指我的永活來咒誓，救的子查某子，只有本身得著救若定，地方猶原荒廢。 
14	17	抑是我互刀劍臨到彼個地方，講：刀劍啊，你著經過彼個地方，致到我對中間剪除人及精牲； 
14	18	雖然有此三人佇中間，主耶和華講：我指我的永活來咒誓，救的子查某子，只有本身得著救若定。 
14	19	抑是我互瘟疫流行彼個地方，互我傾出滅命的大受氣佇的頂面，通對中間剪除人及精牲； 
14	20	雖然有挪亞、但以理、約伯佇中間，主耶和華講：我指我的永活來咒誓，救的子查某子，只有會因為的義來救家己的生命若定。」 
14	21	主耶和華按呢講：「何況我將我四項的大災禍──就是刀劍、飢荒、惡獸、瘟疫降落佇耶路撒冷，對彼中間剪除人及精牲，豈呣是閣卡救得嗎？ 
14	22	看啊，欲有所剩的人留，就是受掠出來的子查某子，看啊，欲出來到恁遮，恁欲看的所行所做，就恁論到我所降落佇耶路撒冷的災禍，就是我一切降落佇頂面的，欲得著安慰。 
14	23	恁看所行所做的，欲受安慰，就知我佇耶路撒冷所行的呣是無緣故。這是主耶和華講的。」