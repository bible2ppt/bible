6	1	約伯應講： 
6	2	願我的憂悶過秤重，願我一切的災害平平下佇天秤； 
6	3	的確比海沙卡重，所以我的話亂亂講。 
6	4	因為全能者的箭射著我；我的心神飲著伊的毒；上帝互我驚的事排陣攻擊我。 
6	5	野驢有草豈欲出聲？牛有草料豈欲哮嗎？ 
6	6	物　無參鹽豈會食得嗎？卵的清豈有滋味嗎？ 
6	7	我的心厭賤呣愛磕著的，做我歹味素的食物。 
6	8	願我得著所求的，我所欣慕的願上帝賞賜我； 
6	9	就是願上帝壓碎我，放伊的手來絕我的生命。 
6	10	若按呢，我就得著安慰，佇痛苦無得著憐憫的中間猶會快樂，因為我無違背至聖者的話。 
6	11	我有甚麼氣力互我猶向望？我有甚麼結局互我猶通吞？ 
6	12	我的力豈是石的力？我的肉豈是銅的嗎？ 
6	13	幫助我的豈呣是攏無去嗎？我的智慧豈呣是離開我去嗎？ 
6	14	絕望的人，就若無敬畏全能的主，伊的朋友也著用仁慈款待伊。 
6	15	我的兄弟誤我，親像溪，閣親像溪水流過的底。 
6	16	因為有冰塊就濁，有雪囥佇彼內面； 
6	17	燒烙的時陣就消無，熱的時就對的所在乾去。 
6	18	沿溪歸陣行的人彎來越去，上到拋荒的所在就死。 
6	19	提瑪歸陣行的人瞭望；示巴歸群的人聽候。 
6	20	為著所向望來見誚，到地就漏氣。 
6	21	今恁真正無物，看見通驚的事就。 
6	22	我豈曾講：請恁互我，抑是對恁的財產用物送我？ 
6	23	抑是救我脫離對敵的手啊？抑是贖我脫離強暴的人的手啊？ 
6	24	請恁教示我，我就靜靜；也互我明白佇甚麼事有錯誤。 
6	25	正直的話，伊的力大到怎樣！總是恁辯駁是辯駁甚麼？ 
6	26	恁想欲辯駁人的話嗎？絕望的人的言論是親像風。 
6	27	恁拈鬮愛得著無父的子，用你的朋友做買賣的物。 
6	28	今請恁甘願看我，我決斷無當恁的面來講白賊。 
6	29	請恁越轉，呣通有不義，閣越倒轉，我的公義猶久佇。 
6	30	我的舌有不義嗎？我的嘴分別災害嗎？