3	1	後來，約伯開嘴咒詛伊的日， 
3	2	約伯開嘴講： 
3	3	我出世的日，願彼個日無去；講：有懷孕查甫子彼暝，願彼個暝也無去。 
3	4	願彼個日變做黑暗；願上帝無對頂面看顧伊；光也無照伊。 
3	5	願黑暗及死蔭侵取伊；願密雲停佇伊的頂面；願互日變黑暗的拍驚伊。 
3	6	論到彼暝，願黑暗搶去，願伊無及年中許個日同歡喜，也無入佇許個月的數額。 
3	7	啊！願彼暝無有生子，中間無歡喜的聲。 
3	8	願許個咒詛日的咒詛伊以及許個會激動龍的咒詛伊。 
3	9	願彼暝天昲光的星變黑暗，願伊向望光也得著，也無看見早起時天拆合； 
3	10	因為無關密生我的子宮，也無對我的目睭遮蓋患難。 
3	11	我啥事無佇胎裡就死？啥事出腹肚無續斷氣？ 
3	12	啥事有腳頭窩接我？啥事有奶互我吸？ 
3	13	若無按呢，我已經倒來安然已經睏來靜靜， 
3	14	及地上列王、謀士相及佇，曾為家己起造拋荒的所在， 
3	15	抑是及有金的首領佇，曾用銀充滿的厝的； 
3	16	抑是親像磕落娠來掩密的，我就無去，親像未見著光的嬰仔。 
3	17	佇遐歹人息伊的攪擾，佇遐厭倦者得著安息， 
3	18	佇遐受掠者人相及得著安然，無聽見督工者的聲。 
3	19	序細序大攏佇遐；奴僕脫離伊的主人。 
3	20	受苦難的人啥事互伊有光啊？心內憂苦的人啥事互伊有活命？ 
3	21	向望死，也得著；尋伊，比掘囥密的寶貝卡出力。 
3	22	尋著墳墓就快樂，歡喜到顧得。 
3	23	人的前途已經暗摸摸，上帝四面圍困伊，啥事互伊有光啊？ 
3	24	因為我用吐氣替食物；我大聲哮親像大水淐出。 
3	25	因為我所真驚的臨到我，我所驚惶的到佇我。 
3	26	我得著安然，得著平靜，得著安息，總是有患難來。