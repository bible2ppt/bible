20	1	拿瑪人瑣法應講： 
20	2	我的心內著急，所以我的心思迫我著應。 
20	3	我聽見彼個凌辱我的責備；我智慧的心教我應。 
20	4	你豈呣知對古早，對有人佇世間以來， 
20	5	歹人的大悅無久長，無敬虔的人的歡喜目　久若定？ 
20	6	伊的高雖然抵天，伊的頭殼雖然到雲裡， 
20	7	伊到尾欲滅無，親像伊的糞一樣；平素看見伊的人欲講：伊佇叨落啊？ 
20	8	伊欲親像眠夢飛去，無通尋著，伊欲受趕走，親像暝時的異象。 
20	9	平素看見伊的，伊的目睭閣看見伊；伊的本所在也無閣看見伊， 
20	10	伊的子兒欲對喪鄉人求恩；伊的手欲還貨財。 
20	11	伊的骨滿滿有少年的力，總是欲及伊相及倒佇土裡。 
20	12	罪惡佇伊的嘴雖然甜，雖然伊囥佇伊的舌下， 
20	13	雖然保惜呣肯放拺，定定含佇伊的嘴； 
20	14	伊的食物到伊的腸仔就變，成做毒蛇的膽佇伊的內面。 
20	15	伊吞食財寶，欲閣吐出；上帝欲對伊的腹肚撏出來。 
20	16	伊欲吸毒蛇的毒；蛇的舌也欲害死伊。 
20	17	伊得著看見江河，流蜜及奶的溪。 
20	18	伊著磨所得著的著還人，無通食落去，會照所交易的財物來歡喜。 
20	19	因為伊壓制喪鄉人，閣棄拺伊；強佔人的厝也會起造。 
20	20	因為伊的心內未曾安靜，伊所歡喜的攏保全。 
20	21	無一件無互伊吞落去，所以伊的福樂久長。 
20	22	當伊好額充足的時，欲到狹窄的所在；艱苦的人攏欲出手拍伊。 
20	23	伊的腹肚欲飽的時，上帝欲降猛烈的受氣佇伊；伊食的時，欲降受氣佇伊的頂面。 
20	24	伊閃離鐵的器具；銅的弓欲射透伊。 
20	25	伊一下拔伊，就對伊的身軀出來；光爁爁的箭尾欲對伊的膽出，驚惶欲到佇伊。 
20	26	一切的黑暗收囥為著伊的財寶；人所無歕的火欲燒滅伊，閣欲燒毀留佇伊的布棚的。 
20	27	天欲顯明伊的罪惡；地欲起來攻擊伊。 
20	28	伊的家伙欲無去；攏欲消滅佇上帝受氣的日。 
20	29	這就是歹人對上帝所得的份額，是上帝給伊定著的產業。