12	1	耶和華的話閣臨到我講： 
12	2	「人子啊，你徛起佇悖逆的家中。有目睭通看亦呣看，有耳孔通聽亦呣聽，因為是悖逆的家。 
12	3	所以人子啊，你著為家己備辦受遷徙應用的物件，當頭白日佇的目睭前來遷徙；閣著對你的所在當的目睭前遷徙到別位；雖莽是悖逆的家，豈採對按呢會想。 
12	4	你著當頭白日佇的目睭前帶你的物出去，親像帶受遷徙應用的物一樣。到下昏，你著佇的目睭前家己出去，親像受掠的人出去一樣。 
12	5	你著佇的面前對牆壁挖孔，對彼孔帶物出去。 
12	6	到日暗，你著佇的目睭前背佇肩頭出去，亦著罩你的面到無看見地，因為我用你做以色列家的兆頭。」 
12	7	我就照所吩咐的去行，當頭白日帶我的物件出去，親像帶受遷徙應用的物件。日欲暗，我用手對牆挖孔。日已經暗，就當的目睭前背佇肩頭帶出去。 
12	8	隔早起，耶和華的話臨到我講： 
12	9	「人子啊，以色列家，就是悖逆的家，豈呣曾問你講：『你做甚麼啊？』 
12	10	你著應講：『主耶和華按呢講：此個啟示關係耶路撒冷的君王以及中間以色列的全家。』 
12	11	你著講：『我做恁的兆頭：我怎樣行，所抵著的也欲按呢，欲受掠受遷徙。』 
12	12	中間的君王也欲佇日暗的時，背物佇肩頭帶出去。欲對牆挖孔，對彼孔帶物出去。伊欲蓋伊的面，因為目睭無看見地。 
12	13	我欲張我的羅網佇伊的頂面，伊欲互我的活罩罩著。我欲帶伊到巴比倫、迦勒底人的地；伊雖然死佇遐，也看見彼個地。 
12	14	周圍一切保護伊的及伊所有的軍隊，我欲四散佇四方，也欲拔刀追。 
12	15	我分散佇列邦、四散佇列國的時，就知我是耶和華。 
12	16	總是我欲留幾若人脫離刀劍、飢荒、瘟疫，互佇所到的逐國中，講起可惡的事，就知我是耶和華。」 
12	17	耶和華的話閣臨到講： 
12	18	「人子啊，你著愕愕惙來食你的餅，著驚惶撙節來飲你的水。 
12	19	你著對此個地方的百姓講：主耶和華論耶路撒冷及以色列地徛起的百姓按呢講，食餅著撙節，飲水著卬愕。因為中間徛起的眾人所行強暴的事，此個地欲荒廢，失落伊所有的。 
12	20	有人徛起的城欲拋荒，地也欲荒廢；恁就知我是耶和華。」 
12	21	耶和華的話閣臨到我講： 
12	22	「人子啊，佇恁以色列地怎樣有此號俗語，講『時日延延，異象攏無應驗』啊？ 
12	23	所以你著給講：『主耶和華按呢講：我欲互此個俗語息，以色列中無閣用此個做俗語。』總是你著給講：『時日近啦，逐個異象的應驗也是按呢。』 
12	24	以後，佇以色列家的中間的確無閣有虛假的異象，順人意的卜卦。 
12	25	因為我──就是耶和華，我欲講，閣我所講的話欲應驗，無閣延延。恁此個悖逆的家啊，我欲佇恁活的日來講，來成伊。這是主耶和華講的。」 
12	26	耶和華的話閣臨到我講： 
12	27	「人子啊，看啊，以色列家的人講：『伊所看見的異象是屬佇多多日後的事，所講的讖語是指極遠的時期。』 
12	28	所以你著對講：『主耶和華按呢講：我的話無一句有閣延延，我所講的話，的確成伊。這是主耶和華講的。』」