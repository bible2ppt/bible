2	1	所以見若擬斷人的人啊，你無通推託。因為你所擬斷別人的，抵抵是擬定家己；因為你擬斷人，家己也按呢行。 
2	2	若是咱知，上帝是照真理來擬斷行按呢的人。 
2	3	你此號人啊，人行按呢你擬斷伊，也你家己去行，你拍算會逃閃上帝的擬斷嗎？ 
2	4	抑是看輕伊極大的仁慈、寬容、吞　，呣知卻上帝的仁慈是欲導你反悔？ 
2	5	竟然照你的硬心及呣反悔的心，為家己積聚受氣佇受氣的日，就是上帝義的審判顯明的日。 
2	6	伊欲照逐人的所行來報應伊。 
2	7	見若綿賴行好、求榮光、尊貴，及敗壞的，將永活報伊； 
2	8	見若結黨、無趁真理來趁不義的，就有怨恨及受氣。 
2	9	患難及困苦到佇攏總行歹的人，代先猶太，後來希利尼； 
2	10	也榮光、尊貴、平安到佇攏總行好的人，代先猶太，後來希利尼。 
2	11	因為上帝無照外貌取人。 
2	12	因為見若無律法來犯罪的，也欲無律法來沈淪；見若佇律法來犯罪的，欲對律法受審判。（ 
2	13	因為佇上帝的面前，呣是聽律法的做義，就是行律法的欲稱做義。 
2	14	因為無律法的外邦人對本性來行律法的時，雖然無律法，是家己做家己的律法。 
2	15	是顯明律法的功用刻佇的心，的良心相及做干證，的念頭有時相責備，有時相寬恕）。 
2	16	佇上帝用耶穌基督審判人隱密的事彼日，照我的福音所講。 
2	17	你若稱做猶太人，倚靠律法，掠上帝來做誇口； 
2	18	已經對律法來學習，知伊的旨意，閣驗出許個至好的； 
2	19	閣深信家己是做睛暝人的導路的，佇黑暗者的光， 
2	20	戇人的先生，囝仔的教習，佇律法內有智識及真理的模樣。 
2	21	你教示別人，也無教示家己啊？你宣傳講呣通偷提，也家己偷提啊？ 
2	22	你講呣通行淫，也家己姦淫啊？你厭惡偶像，也家己搶宮廟啊？ 
2	23	你掠律法做誇口，就對犯著律法、凌辱上帝啊？ 
2	24	因為上帝的名為著恁受謗瀆佇外邦中，照所記載的。 
2	25	你若行律法，割禮就有利益；你若犯著律法，就你的割禮變做無割禮。 
2	26	所以無受割禮的，若守律法的規例，伊的無割禮，豈無欲算做割禮嗎？ 
2	27	閣生成無割禮來盡律法的，豈無欲擬斷你對文字及割禮來犯法嗎？ 
2	28	因為外皮做猶太人的，呣是猶太人；佇肉體外皮的割禮，呣是割禮。 
2	29	獨獨內面做猶太人的才是猶太人；也心內的割禮才是割禮，在佇神，不在佇文字。伊的得著謳咾呣是對人，就是對上帝。