148	1	恁著謳咾耶和華！對天頂謳咾耶和華，佇高的所在謳咾伊！ 
148	2	伊的眾使者啊，恁著謳咾伊！伊的眾天軍啊，恁著謳咾伊！ 
148	3	日及月啊，恁著謳咾伊！發光的星辰啊，恁攏著謳咾伊！ 
148	4	天頂的天及天以上的水啊，恁攏著謳咾伊！ 
148	5	諸個攏著謳咾耶和華的名！因為伊一下命令就攏受創造。 
148	6	伊將諸個建立，到永永遠遠；伊有定例，會廢無。 
148	7	對地上著謳咾耶和華，就是大魚及一切的深淵， 
148	8	火及冰雹，雪及雲霧，趁伊的話的狂風， 
148	9	大山及一切的小山，結果子的樹及一切的柏香樹， 
148	10	野獸及一切的精牲，蟲及飛鳥， 
148	11	世上的君王及萬民，貴族及世上一切的審判官， 
148	12	少年人及在室女，老人及囝仔， 
148	13	諸個攏著謳咾耶和華的名！因為只有伊的名受尊做高；伊的榮光過天地。 
148	14	伊興起伊的百姓的角，互伊聖的百姓攏謳咾伊，就是以色列人，親近主彼個百姓，恁著謳咾耶和華！