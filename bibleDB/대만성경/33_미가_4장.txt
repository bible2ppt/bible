4	1	到許個日的了後，耶和華殿的山欲建立，佇諸個山的頂面，過攏總的山嶺；萬國的百姓攏欲來歸伊。 
4	2	有多多國欲去，講：來啊，咱上耶和華的山，到雅各的上帝的殿。伊欲用伊的道路教示咱；咱也欲行伊的路。因為律法欲對錫安出；耶和華的話欲對耶路撒冷傳報。 
4	3	伊欲佇多多國的百姓中行審判，為著多多遠遠強猛的國來解決。欲將的刀拍做犁頭，將的槍拍做鐮仔。此國無抬刀攻擊彼國；也無閣學習交戰。 
4	4	人人攏欲坐佇伊家己的葡萄樹腳，及家己的無花果樹腳，無人互伊驚。因為這是萬軍的耶和華親嘴講的。 
4	5	萬百姓逐個奉伊的上帝的名來行；總是阮欲奉阮的上帝──耶和華的名來行，直到永遠。 
4	6	耶和華講：到彼日，我欲聚集跛腳者，招集受趕出者及我所曾互伊受苦者。 
4	7	我欲互跛腳者做所剩的百姓，互受趕到遠遠者做強的國。耶和華欲佇錫安山做王治理，對今到永遠。 
4	8	論到你做歸群羊的守更樓、做錫安城的山啊，國權欲歸佇你──閣早時的國權，耶路撒冷城的國位──攏欲歸佇你。 
4	9	今你啥事大聲啼哭啊？痛苦擒著你，親像欲生子的婦仁人，是因為恁中間無王嗎？恁的謀士死無嗎？ 
4	10	錫安的查某子啊，你著痛疼艱苦，親像生子的婦仁人；因為你欲出城，徛起佇田裡，欲到巴比倫。佇遐得著救；耶和華欲佇遐贖回你脫離你的對敵的手。 
4	11	今多多國的百姓聚集攻擊你，講：願錫安受染垃墋！互阮親目看見！ 
4	12	總是呣知耶和華的意思，也無明白伊的計劃。伊聚集，親像稻把聚集佇五穀場。 
4	13	錫安的查某子啊，起來踏五穀！我欲互你的角成做鐵，互你的蹄成做銅。你欲拍碎多多國的百姓，將所搶的物獻互耶和華，將的錢財獻互普天下的主。