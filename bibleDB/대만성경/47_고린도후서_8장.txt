8	1	兄弟啊，阮將上帝所賞賜佇馬其頓諸個教會的恩報恁知， 
8	2	就是佇患難中受大試煉的時，的大歡喜，及的極喪鄉有格外成大大的好心。 
8	3	因為我干證，家己甘願照的力量，閣過頭佇的力量， 
8	4	懇切求阮互得著此個恩，來相及有份佇服事聖徒； 
8	5	閣呣若照阮所向望，就是代先將本身獻互主，也對上帝的旨意獻互阮。 
8	6	所以阮勸提多，伊既然有提倡此個恩惠佇恁中間，就著照按呢互伊成。 
8	7	今恁佇凡事親像信心、口才、智識、攏總的熱心，以及恁的疼阮，諸個事既然充滿，就佇此個恩惠也著充滿。 
8	8	我講按呢，呣是命令恁，是對別人的殷勤來試驗恁仁愛的實在。 
8	9	因為恁知咱的主耶穌基督的恩：伊本好額，為著恁成做喪鄉，欲互恁對伊的喪鄉，來成做好額。 
8	10	我佇此層事將我的意見互恁知，因為這是恁的利益；是恁對舊年已經提倡此個事，呣若做前行，也做前甘願， 
8	11	今著做成此個事。致到恁既然有熱心的甘願，也照所有的來成伊。 
8	12	因為已經有此號熱心，就得著接納，是照人所有的，呣是照人所無的。 
8	13	卻呣是愛別人聊量，恁豁達， 
8	14	是愛得平平，現時將恁有剩的補的無夠，通將有剩的補恁的無夠，按呢才會平。 
8	15	照所記載講：拾多的無剩；拾少的無欠。 
8	16	感謝上帝，互提多的心平平為著恁殷勤。 
8	17	伊卻也是受阮的苦勸，總是伊本然真殷勤，家己甘願去尋恁。 
8	18	我也差一個兄弟及伊去，就是佇福音有互眾教會謳咾的。 
8	19	呣若按呢，也是諸個教會所揀選，及阮出門鬥料理阮所辦的恩惠，來表明主的榮光，及阮的甘願。 
8	20	是持防人為著阮所料理的多多銀，來嫌阮。 
8	21	因為阮圖謀好事，呣若佇主的面前，也是佇人的面前。 
8	22	閣差阮的兄弟一人及去；阮佇多多事曾多多擺試驗伊，知伊的殷勤。今因為深信恁，就閣卡殷勤。 
8	23	論到提多，伊是我的同伴，為著恁來相及著磨的。抑是阮諸個兄弟，是諸個教會的使者，也是基督的榮光。 
8	24	所以，佇諸個教會的面前恁著對顯明恁的仁愛的憑據，也顯明阮為著恁所誇口的是實在。