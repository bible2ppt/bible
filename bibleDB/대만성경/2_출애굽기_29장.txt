29	1	「你分別做聖，做祭司服事我，著按呢行：取一隻公的牛仔，二隻無瑕疵公的綿羊， 
29	2	閣無酵餅及攪油的無酵餅，及抹油無酵的薄餅；攏著用好的麵粉做的。 
29	3	諸個餅著下佇一腳筐，貯佇筐裡帶來，閣牽彼隻公的牛及二隻公的綿羊來。 
29	4	著互亞倫及伊許個子到會幕的門口，用水洗。 
29	5	著提許個衣服來，將內衫及以弗得內面的外袍，及以弗得，連補給亞倫穿，也用奇巧的工所織以弗得的帶給伊縖。 
29	6	用帽戴佇伊的頭殼，將聖的冕旒褡佇帽的頂面， 
29	7	著用抹的油倒佇伊的頭殼來抹伊。 
29	8	著互伊的子來，給穿內衫。 
29	9	閣用帶縖亞倫及伊許個子，給包頭殼的巾，照永遠的例得著祭司的職。閣著給亞倫及伊許個子行設立的禮。 
29	10	「你著牽彼隻公的牛到會幕前，亞倫及伊許個子著按手佇牛的頭殼頂。 
29	11	你著佇耶和華的面前，佇會幕的門口，彼隻牛。 
29	12	取伊的血淡薄，用指頭仔抹佇壇的四角，將血攏傾佇壇腳裡。 
29	13	著將一切五臟的油及肝頂的網紗，及二粒腰子以及腰子的油，攏燒佇壇頂。 
29	14	獨獨牛的肉，及伊的皮，伊的糞攏著用火燒佇營外。是做贖罪祭。 
29	15	「你著牽一隻公的綿羊來，亞倫及伊許個子著按手佇彼隻羊的頭殼頂。 
29	16	著彼隻羊，將伊的血灑佇壇的四圍。 
29	17	著將羊切一塊一塊，洗五臟及腿，橐佇切歸塊的肉及頭的頂面。 
29	18	著將歸隻羊燒佇壇頂，是獻互耶和華的燒祭，是芳芳的用火燒互耶和華的祭。」 
29	19	「你著將第二隻公的綿羊牽來，亞倫及伊許個子著按手佇羊的頭殼頂。 
29	20	你著彼隻羊，取伊的血淡薄抹佇亞倫正旁的耳仔垂，及伊諸個子正旁的耳仔垂，閣抹佇正手的大哺拇及正腳的大哺拇；閣將血灑佇壇的四圍。 
29	21	你著取壇頂的血淡薄及抹的油灑佇亞倫及伊的衫，閣灑佇伊的子及伊的子的衫，伊及伊的衫，伊的子及伊的子的衫攏分別做聖。 
29	22	「閣著取彼隻羊的油及伊的肥的尾，及蓋五臟的油及肝頂的網紗，二粒腰子以及腰子的油及正旁的腿，這是成設立的禮的羊。 
29	23	閣對彼奇下佇耶和華的面前貯無酵餅的筐仔內提一塊餅，一塊攪油的餅，一塊薄餅， 
29	24	攏下佇亞倫的手及伊的子的手，搖佇耶和華的面前，做搖祭。 
29	25	你著對的手接來，燒佇壇頂燒祭的頂面做芳芳佇耶和華的面前，是用火燒互耶和華的祭。 
29	26	「亞倫受設立的禮所獻公的羊你著取伊的胸，搖佇耶和華的面前，做搖祭，這是你的份額。 
29	27	行設立的禮所獻公的羊，彼個搖祭的胸及舉祭的腿，就是所搖的、所舉起的，你著分別伊做聖，就是屬佇亞倫及伊許個子的， 
29	28	這著做亞倫及伊的子孫對以色列人所得著永遠的份額，因為是舉祭。著對以色列人平安祭的中間做舉祭，就是獻互耶和華的舉祭。 
29	29	「亞倫的聖衫著留互伊後代的子孫，通穿伊來受抹油，也穿伊來受設立。 
29	30	伊的子彼個續接伊當祭司的，逐擺入會幕佇聖所服事的時，著穿七日久。 
29	31	「行設立的禮所獻公的羊的肉，你著佇聖的所在煮伊。 
29	32	亞倫及伊的子著佇會幕的門口食此隻羊的肉及筐仔內的餅。 
29	33	著食所用來贖罪的物，互擔當職，也分別做聖；獨獨外人呣通食，因為這是聖物。 
29	34	彼個行設立的禮所獻的肉抑是餅，若有留到隔早起的，你著將所留的用火燒伊，呣通食伊，因為是聖的物。 
29	35	「你著照我一切所吩咐的行佇亞倫及伊的子，行設立的禮著七日久。 
29	36	逐日著獻公的牛一隻做贖罪祭。你為壇贖罪的時，就互伊清氣；也著給伊抹油，分別伊做聖。 
29	37	你著為壇贖罪七日久，互伊成聖，壇就成做至聖。見若摸著伊的攏分別做聖。」 
29	38	「你所著獻佇壇裡的是諸個就是未滿年的羊仔二隻，逐日著獻； 
29	39	早起時著獻一隻，黃昏的時著獻彼隻。 
29	40	你著用幼的麵粉一伊法十份的一，用夾好的油一欣四份的一調和的，及一隻羊仔相同獻，閣用酒一欣四份的一做灌奠。 
29	41	猶彼隻的羊仔著佇黃昏的時來獻，著照早起時的素祭及灌奠的禮料理伊，做芳芳用火燒來獻互耶和華的祭。 
29	42	這欲佇耶和華的面前、佇會幕的門口，做恁逐世代常常獻的燒祭。我欲佇遐及恁相會，及你講話。 
29	43	我欲佇遐及以色列人相會，會幕就欲因為我的榮光成做聖。 
29	44	我欲互會幕及壇做聖，也欲互亞倫及伊許個子做聖，做祭司來服事我。 
29	45	我欲踮佇以色列人的中間，做的上帝。 
29	46	欲知我是耶和華──的上帝，是導出埃及地，通互我踮佇中間。我是耶和華──的上帝。」