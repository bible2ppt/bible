3	1	耶和華的話第二擺臨到約拿講： 
3	2	「你起來！去尼尼微彼個大城，我所命令你傳的，你傳互伊。」 
3	3	約拿就照耶和華的話起來，去尼尼微。尼尼微是極大的城，著行三日才會。 
3	4	約拿入城起身行一日的路，傳講：「閣四十日，尼尼微欲倒壞！」 
3	5	尼尼微人信上帝，就宣佈禁食，對大到細攏穿麻衫。 
3	6	此個消息傳到互尼尼微王聽見，伊就對伊的座位起來，褪伊的禮服，穿麻，坐佇火灰。 
3	7	閣出告示，照王及貴族的命令傳互尼尼微通城，講：「人及精牲，牛群、羊群攏呣通食，呣通飲水，連試看也呣通。 
3	8	人及精牲攏著穿麻；大聲求叫上帝。逐人也著離開伊的歹路，及伊的手所做的強暴。 
3	9	豈採上帝回心轉意，挽回伊的大受氣，互咱無滅無也敢。」 
3	10	對按呢上帝看的行做，有離開的歹路，上帝就退悔伊所講欲降互的災禍，亦無降落。