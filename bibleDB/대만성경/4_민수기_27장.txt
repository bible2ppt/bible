27	1	屬約瑟的子瑪拿西的族，有瑪拿西的元孫，瑪吉的曾孫，基列的孫，希弗的子西羅非哈的查某子，名叫瑪拉、挪阿、曷拉、密迦、得撒。 
27	2	進前來，徛佇會幕門口，佇摩西及祭司以利亞撒，以及眾首領及會眾的面前，講： 
27	3	「阮老父死佇曠野。伊呣是佇可拉的黨內同黨聚集攻擊耶和華，是佇家己的罪中死；伊也無子。 
27	4	啥事因為阮老父無子，就將伊的名對伊的族中除去啊？請佇阮老父的兄弟中分業互阮。」 
27	5	摩西就將的案件排列佇耶和華的面前。 
27	6	耶和華吩咐摩西講： 
27	7	「西羅非哈的查某子所講的有情理。你的確著佇老父的兄弟中，分地互做業；著將老父的產業歸互。 
27	8	你也著吩咐以色列人講：『人若死無子，就著將伊的產業歸互伊的查某子。 
27	9	伊若無查某子，就著將伊的業互伊的兄弟。 
27	10	伊若無兄弟，就著將伊的業互伊的老父的兄弟。 
27	11	伊的老父若無兄弟，就著將伊的業互伊的族中至親的，伊就得著做業。』這欲做以色列人斷定著的例，是照耶和華所吩咐摩西的。」 
27	12	耶和華對摩西講：「你上此個亞巴琳的山，看我賞賜以色列人的地。 
27	13	看了後，你也欲倒祖，親像你的兄亞倫倒去一樣。 
27	14	因為恁佇尋的曠野，當會眾計較的時，違背我的話，無佇淐出水的所在、會眾的面前尊我做聖。」（此個水就是佇尋的曠野加低斯的米利巴的水。） 
27	15	摩西對耶和華講： 
27	16	「賞賜活命互見若有肉體者的上帝耶和華啊，願你設立一人來治理會眾， 
27	17	通佇的面前出去，也佇的面前入來，通導出去也導入來，免得耶和華的會眾親像無牧者的羊群一般。」 
27	18	耶和華對摩西講：「嫩的子約書亞，伊的心內有聖神；你導伊來，按手佇伊的頂面， 
27	19	互伊徛佇祭司以利亞撒及全會的面前，用職任命令伊， 
27	20	閣對你的榮光分互伊，互以色列的全會攏聽趁伊。 
27	21	伊著徛佇祭司以利亞撒的面前；以利亞撒著照烏陵的判斷，佇耶和華的面前替伊求問。伊及以色列全會的眾人攏著照伊的命令來出照伊的命令來入。」 
27	22	摩西就照耶和華所命令伊的來行，伊導約書亞來，互伊徛佇祭司以利亞撒及全會的面前， 
27	23	按手佇伊的頂面，用命令交託伊，是照耶和華託摩西所講的話。