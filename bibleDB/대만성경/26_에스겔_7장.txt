7	1	耶和華的話閣臨到我講： 
7	2	「人子啊，主耶和華對以色列地按呢講：結局到啦！此個地的四境結局到啦！ 
7	3	今你的結局已經到啦，我欲互我的受氣到佇你，亦欲照你的所行審判你，照你一切可惡的事報應你。 
7	4	我的目睭無欲保惜你，我亦無欲可憐你，是欲照你的所行報應你，你可惡的事欲歸佇你中間。恁就知我是耶和華。 
7	5	「主耶和華按呢講：有災禍，非常的災禍；看啊，欲到啦！ 
7	6	結局到啦！結局到啦！起來攻擊你。看啊，到啦！ 
7	7	境內徛起的百姓啊，所定著的災禍欲臨到你，時期到啦，日子近啦，就是嘩嘩嚷，呣是山頂歡喜的聲的日。 
7	8	我欲緊緊傾出我的大受氣佇你，閣一盡成我的受氣佇你，照你的所行審判你，照你一切可惡的事報應你。 
7	9	我的目睭無欲保惜你，我亦無欲可憐你，欲照你的所行報應你，你可惡的事欲歸佇你中間。恁就知拍恁者是我耶和華。 
7	10	「看啊，看啊，日子已經到啦，所定著的災禍已經發出。枴仔已經開花，驕傲已經發芽。 
7	11	強暴興起，成做刑罰歹的枴仔。無去，眾人亦無去，的財寶也無去，中間無人得著尊貴。 
7	12	時期到啦，日子近啦，買的人莫得歡喜，賣的人莫得煩惱，因為大受氣已經到佇眾人。 
7	13	賣者雖然猶活，也倒轉到伊所賣者，因為此個異象關係眾人。攏倒轉來，亦無人會對伊的歹所行來堅固伊的活命。」 
7	14	「已經歕哨角，備辦齊備，總是無人出去交戰，因為我的大受氣臨到眾人。 
7	15	佇外面有刀劍，佇內面有瘟疫、有飢荒；佇田野者，欲對刀劍來死；佇城內者，飢荒及瘟疫欲吞滅伊。 
7	16	其中脫離者欲脫離，逐人因為伊的罪過佇山裡出悲哀的聲，親像山谷中的鳩鵻。 
7	17	手攏酸，腳頭窩軟親像水。 
7	18	欲用麻布縖腰，驚惶欲遮蓋伊；逐人面見誚，頭殼無半支毛。 
7	19	欲的銀佇街路，看金親像污穢的物。當耶和華受氣的日，的金銀會救，會互的心知足，亦會互的腹肚飽，因為這有絆倒佇罪惡中。 
7	20	論到伊妝飾的娞，是伊互伊得著威風，就用伊來妝通怨恨的物，通厭賤的偶像，所以我互看親像污穢的物。 
7	21	我欲將伊交佇外邦人的手，做伊所搶的物，交付地上的歹人做賊贓；亦欲拍垃墋伊。 
7	22	我欲越轉我的面無看，欲拍垃墋我機密的所在，強猛的賊也欲入去拍垃墋。 
7	23	「著造鐵鍊；因為此所在滿滿流血的罪，城內充滿強暴的事， 
7	24	我欲互外邦第一歹者來霸佔的厝宅；我欲互強暴的人的驕傲息，的聖所拍垃墋。 
7	25	毀滅近啦，欲求平安，亦得著。 
7	26	欲有災禍加添災禍，風聲續接風聲；欲對先知求異象，總是祭司的律法，長老的計劃攏欲斷絕。 
7	27	國王欲悲哀，王親欲冷靜，百姓的手愕愕惙。我欲照的所行款待，照應該受的審判，來審判，就知我是耶和華。」