5	1	因為阮知，阮佇地裡布棚的厝若毀壞，就有對上帝所起造，呣是人的手所造的厝，是永遠佇天裡的。 
5	2	因為阮佇此個布棚吐氣，不止欣慕阮對天裡的厝，親像衫穿褡落去； 
5	3	若得著穿，就免褪腹裼。 
5	4	因為阮佇此個布棚的拖磨吐氣，呣是愛褪起來，是愛穿褡落去，致到彼個會死的互活吞落去。 
5	5	今備辦阮得著此個的就是上帝，伊也用伊的神做定互咱。 
5	6	所以，阮常常好膽，知阮佇身軀就是及主相離。 
5	7	因為阮行是對信呣是對所看。 
5	8	按呢阮好膽，也閣卡歡喜離開身軀及主相及。 
5	9	所以，無論佇身軀，抑是離開身軀，阮所致意的，是互伊歡喜。 
5	10	因為咱眾人的確著顯明佇基督的公座前，互逐人照伊對身軀所行的代誌，或是好或是歹來受報應。 
5	11	所以阮既然知主的通驚畏，就苦勸人。若是阮已經顯明佇上帝，我也向望有顯明佇恁的良心。 
5	12	阮呣是靠家己對恁證明，就是互恁為著阮有通誇口的所在，通應許個照外貌無照內心誇口的人。 
5	13	因為阮若狂，是為著上帝；若自在，是為著恁。 
5	14	因為基督的疼痛催迫阮，是阮想：一人替眾人死，就是眾人死； 
5	15	閣伊替眾人死，是欲互諸個活的人以後無為著家己來活，是為著替死來復活者。 
5	16	所以，阮對今以後，無照肉體識人。雖然曾照肉體識基督，今以後無閣按呢識伊。 
5	17	所以人若佇基督，就是做新創造的，舊的代誌已經過去，今攏變成新的。 
5	18	閣萬項事攏是出佇上帝；伊對基督互咱及伊復和，也將此個勸人及上帝復和的職份互阮； 
5	19	就是上帝佇基督，互世間及伊復和，無將的罪過歸佇，也將復和的道理交託阮。 
5	20	按呢，阮為著基督做欽差，親像上帝用阮勸恁。阮為著基督求恁及上帝復和。 
5	21	上帝互彼個無罪的，替咱成做罪，是欲互咱佇伊來成做上帝的義。