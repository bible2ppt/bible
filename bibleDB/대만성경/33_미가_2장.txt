2	1	佇眠床圖謀罪過、造作奸惡者！到天光，因為手有力就去行伊，此號人有災禍啊！ 
2	2	貪人的田園就搶伊，貪人的厝宅就佔伊；壓制人及伊的家，就是人及伊的產業。 
2	3	所以耶和華按呢講：看啊，我圖謀降災禍佇此個族；恁會互伊脫離恁的頷頸；恁也會頭殼抬高高來行，因為此個時勢真歹。 
2	4	到彼日，人欲用俗語批評恁，閣欲用哀慘的哀歌，來哀傷講：阮攏衰敗！伊變換我的百姓的份額，伊移徙伊離開我到怎樣啊？伊將阮的田地分互悖逆的人。 
2	5	所以佇耶和華的大會中，你的確無人通拈鬮牽繩線。 
2	6	宣傳講：恁呣通宣傳；無欲宣傳諸個事；凌辱無欲息。 
2	7	恁得著稱做雅各的家啊，耶和華的神豈是狹窄嗎？諸個事豈是伊所做嗎？我的話豈無利益行正直的人嗎？ 
2	8	總是，近日我的百姓起來親像對敵，對許個安然經過，呣愛交戰的人，搶伊的外衫及內衫。 
2	9	我的百姓的婦仁人，恁趕出安樂的家，閣將我的榮光對的細子永遠搶去。 
2	10	起來啊！去啊！遮呣是恁安息的所在；因為地已經互污穢所敗壞，伊的敗壞是傷重。 
2	11	若有人講荒唐，及白賊話，講：我欲對恁宣傳薄酒及厚酒。就此人欲做諸個百姓的先知。 
2	12	雅各啊，我的確欲聚集恁，我的確欲招集以色列剩的人，我欲安置佇一所在，親像波斯拉的羊，閣親像草場中的羊群；因為人額多欲大大喧嘩。 
2	13	攻破者佇的頭前上去；攻破直直經過到城門，閣對遐出來。的王做頭行；耶和華導去。