57	1	〔大衛閃避掃羅，匿佇洞內。彼時，伊做此個金的詩，交互樂官。調是用「莫得毀壞的」。〕上帝啊，求你可憐我，可憐我！我的身欲投歇佇你。我欲投歇佇你翅股的致蔭下，聽候諸個災禍經過。 
57	2	我欲求叫至高的上帝，就是給我成持逐項事的上帝。 
57	3	當彼個欲吞食我的人誹謗我的時，上帝欲施恩對天救我，亦欲發出伊的慈愛及伊的誠實。 
57	4	我的生命佇獅的中間；我倒佇親像火的世間人的中間。的嘴齒是槍、是箭；的舌是利刀。 
57	5	上帝啊，願你高大過諸個天！願你的榮光過全地！ 
57	6	給我的腳步設羅網，壓制我的心神；佇我的面前開陷坑，家己反轉跋落彼內面。（細拉） 
57	7	上帝啊，我的心自在，我的心自在；我欲吟詩，我欲唱歌謳咾！ 
57	8	我的神啊，你著精神起來！琴啊，瑟啊，恁著精神起來！我本身欲真早精神起來！ 
57	9	主啊，我欲佇萬百姓的中間感謝你，佇列邦的中間唱歌謳咾你！ 
57	10	因為，你的慈愛大到抵天；你的誠實到穹蒼。 
57	11	上帝啊，願你高大過諸個天！願你的榮光過全地！