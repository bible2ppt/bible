17	1	耶和華的話臨到我講： 
17	2	「人子啊，你著對以色列家出猜，設譬喻， 
17	3	講主耶和華按呢講：有一隻大鷹，翅股大，翅尾長，毛草實，有五彩色，飛到黎巴嫩，取柏香樹中枝的枝尾， 
17	4	遏折伊盡尾溜茈的枝，含到生理場，下佇買賣的人的城； 
17	5	閣取彼所在的種，栽佇肥地，插佇多多水的邊頭，親像栽柳樹， 
17	6	就漸漸大欉，成做葩藤低低的葡萄樹。伊的枝轉向彼隻鷹，根佇伊的下面，對按呢成做葡萄樹，生枝發藤。 
17	7	「閣有一隻大鷹，翅大，毛實。看啊，此個葡萄樹對栽種的所在彎伊的根向伊，發伊的枝向伊，向望伊灌溉。 
17	8	伊栽佇肥地多多水的邊頭，通發枝結果子，成做好的葡萄樹。 
17	9	你著講，主耶和華按呢講：此個葡萄樹豈會發艷？鷹豈拔伊的根，除伊的果子，互伊枯焦嗎？互伊幼的葉攏枯焦，也呣免用大力及多多人拔出伊的根。 
17	10	伊已經栽種，豈會發艷嗎？東風一下吹伊，豈攏枯焦嗎？欲佇伊發生的所在枯焦。」 
17	11	耶和華的話閣臨到我講： 
17	12	「你著給彼個悖逆的家講：恁豈呣知諸個是甚麼意思嗎？你著給講，巴比倫王到耶路撒冷，掠伊的君王及貴族，帶到伊巴比倫遐。 
17	13	對王親的中間揀一人及伊立約，教伊咒誓，閣掠國內有勢力的人， 
17	14	欲互國卑微會自強，獨獨守盟約就得著保存。 
17	15	總是伊背叛，差使者去埃及，愛互伊馬及多多兵。伊豈會亨通嗎？行此號事的人豈會逃脫嗎？豈有背約猶走會離嗎？ 
17	16	主耶和華講：我指家己的永活來咒誓，巴比倫王設立伊做王。伊竟然藐視咒誓的話，背所立的約。因為按呢，伊的確死佇巴比倫王所踮的所在。 
17	17	當起土堆造台，欲滅無多多人的時，法老導大隊兵及多多人來，也佇交戰中幫助伊。 
17	18	伊背約來藐視咒誓，看啊，伊已經投降，猶久做出諸個一切的事，伊的確會逃脫。 
17	19	所以主耶和華按呢講：「我指我的永活來咒誓，伊已經看輕指我所咒的誓，悖謬指我所立的約，我欲將此個罪歸佇伊的頭殼。 
17	20	我欲用我的網拋佇伊的身上，伊欲互我的活罩罩著。我欲帶伊到巴比倫，亦欲佇遐審問伊干犯我的罪。 
17	21	伊的軍隊中逃走者，攏欲倒佇刀下；所剩者，亦欲四散佇四方。恁就知講此個話者，是我──耶和華。」 
17	22	主耶和華按呢講：「我亦欲取柏香樹中枝高的尾溜，來栽伊，亦欲對伊茈的枝的尾溜，遏折伊軟的枝，栽佇高高的山； 
17	23	我欲栽伊佇以色列高地的山。伊就開枝結子，成做好的柏香樹，各樣的飛鳥欲歇佇伊的下面，歇佇伊的枝的蔭影下。 
17	24	田野的樹木攏欲知我──耶和華互高的樹降低，低的樹升高；青翠的樹枯焦，枯焦的樹茂盛。我─耶和華按呢講伊，也成伊。」