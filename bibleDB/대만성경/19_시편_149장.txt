149	1	恁著謳咾耶和華！著唱新的歌謳咾耶和華，佇聖的百姓的會中謳咾伊！ 
149	2	願以色列因為造伊的主來歡喜！願錫安的百姓因為的王來快樂！ 
149	3	願跳舞謳咾伊的名，拍鼓彈琴唱歌謳咾伊！ 
149	4	因為耶和華歡喜伊的百姓；伊欲用救恩做謙卑的人的妝飾。 
149	5	願聖的百姓因為所得著的榮光來歡喜！願佇眠床裡出歡喜的聲！ 
149	6	願的嘴謳咾上帝做高，手抬雙面利的劍， 
149	7	通報應外邦，刑罰列國。 
149	8	用鍊縛的君王，用鐵銬來鎖的人臣； 
149	9	欲佇的身上行所記載的判斷。伊聖的百姓攏有此號榮光。恁著謳咾耶和華。