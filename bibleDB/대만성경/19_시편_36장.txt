36	1	〔耶和華的奴僕大衛的詩，交互樂官。〕歹人的罪過有話佇我的心講：伊的目睭中無驚上帝！ 
36	2	因為佇伊的目睭內伊家己諂媚，拍算伊的罪惡永露現，受怨恨。 
36	3	伊嘴內的話攏是罪惡及奸詐；伊及智慧好的所行已經斷絕。 
36	4	伊佇眠床圖謀罪惡，伊定著意思徛佇呣好的路，伊無怨恨歹代。 
36	5	耶和華啊，你的慈愛是佇天裡；你的信實到佇穹蒼。 
36	6	你的義親像極高的山；你的判斷是親像深淵。耶和華啊，人及精牲，你攏保護。 
36	7	上帝啊，你的慈愛怎樣許寶貝啊！世間人匿佇你翅股的致蔭下。 
36	8	欲因為你的厝的好物得著飽足；你亦欲互飲你快樂的河水。 
36	9	因為，活命的源頭在佇你遐；佇你的光，阮欲看見光。 
36	10	願你常常施慈愛互識你的人，常常用你的公義施互心內正直的人。 
36	11	呣通容允驕傲的人的腳睭踏我；呣通容允兇惡的人的手趕逐我。 
36	12	佇遐，做歹的人已經倒落去；伊受捙倒，會閣起來。