8	1	耶和華吩咐摩西講： 
8	2	「你吩咐亞倫給伊講：你點燈的時，七盞燈攏著照光燈台前。」 
8	3	亞倫照按呢行。點燈照光佇燈台前，是照耶和華命令摩西的。 
8	4	此個燈台的做法是用金拍的，連伊的座及伊的花攏是拍的。摩西製造燈台，是照耶和華所指示的款式。 
8	5	耶和華吩咐摩西講： 
8	6	「你著對以色列人的中間揀出利未人，互清氣。 
8	7	互清氣著按呢行：用除去罪的水灑佇身軀，閣教用剃頭刀剃通身軀，洗衣服，清氣本身。 
8	8	後來著取一隻牛仔，及伊的素祭，就是調和油的幼麵粉；你著另外取一隻牛仔做贖罪祭。 
8	9	你著導利未人到會幕前，聚集以色列族的全會。 
8	10	閣導利未人到耶和華的面前，以色列人著按手佇利未人的頂面。 
8	11	亞倫著獻利未人佇耶和華的面前，做以色列人的搖祭，互通做服事耶和華的工。 
8	12	利未人著按手佇許個牛仔的頭殼頂；你著獻一隻做贖罪祭，閣獻一隻做燒祭，互耶和華，給利未人贖罪。 
8	13	你著互利未人徛佇亞倫及伊的子的面前，獻做搖祭互耶和華。 
8	14	「按呢，你著對以色列人分別利未人，就利未人欲歸佇我。 
8	15	此霎了後利未人著入去做會幕的工，你著互清氣，獻做搖祭； 
8	16	因為是對以色列中完全歸我者，我揀屬佇我，來替一切頭胎的就是以色列人的頭上者。 
8	17	因為以色列中一切頭上生者，或是人或是精牲，攏是我的。我佇埃及地拍死一切頭上生的彼日，已經分別做聖，歸佇我。 
8	18	我揀利未人替以色列人一切頭上生者。 
8	19	我對以色列人中揀利未人賞賜亞倫及伊的子孫，通替以色列人做會幕的差用，閣為以色列人贖罪，免得以色列人倚近聖所的時，有災禍到以色列人的中間。」 
8	20	摩西、亞倫，及以色列人全會就對利未人按呢行。見若耶和華論起利未人所命令摩西的，以色列人就對按呢行。 
8	21	對按呢利未人清氣家己，除去罪，洗的衣服；亞倫將獻做搖祭佇耶和華的面前，亞倫閣為贖罪，來清氣。 
8	22	然後利未人入去，佇亞倫及伊的子的面前，佇會幕中做的工。耶和華論利未人來命令摩西的，以色列人就按呢對行。 
8	23	耶和華吩咐摩西講： 
8	24	「論利未人是按呢：對二十五歲以上，著來會幕，做差用。 
8	25	到五十歲就停工，無閣做差用， 
8	26	獨獨著佇會幕，及的兄弟相及伺候，守所交代的，無閣做工論到所交代利未人的。你著對按呢行。」