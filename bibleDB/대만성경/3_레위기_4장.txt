4	1	耶和華吩咐摩西講： 
4	2	「你著吩咐以色列人講：若有人犯罪錯誤犯著耶和華所命令呣通行的一項， 
4	3	若受抹油的祭司犯罪，連累百姓佇罪，就著因為伊所犯的罪，用無瑕疵的牛仔獻互耶和華做贖罪祭。 
4	4	伊著牽牛仔到會幕門口，佇耶和華的面前，按手佇牛仔的頭殼頂，牛仔佇耶和華的面前。 
4	5	受抹油的祭司著取淡薄牛的血帶到會幕， 
4	6	祭司著用指頭仔搵血，佇耶和華的面前對聖所的帳簾前灑血七擺， 
4	7	祭司閣著用淡薄血抹佇會幕內、佇耶和華的面前香壇許個角，伊也著用牛仔的血攏傾佇會幕門口、燒祭的壇腳。 
4	8	伊著用贖罪祭的牛仔所有的油攏提起來，用蓋臟腑的油及臟腑所有的油， 
4	9	以及二粒腰子及所有的油，就是倚近腰雙旁的油，及肝裡的網紗及腰子，一概提起來， 
4	10	及對謝恩祭的牛仔所提起來的一樣；祭司著燒許個佇燒祭的壇頂。 
4	11	牛仔的皮及所有的肉，及伊的頭、伊的腿、伊的臟腑、伊的糞， 
4	12	就是全牲隻牛仔，著帶出營外到清氣的地、傾火灰的所在，用火燒佇柴頂佇傾火灰的所在燒伊。 
4	13	「若是以色列全會行錯行耶和華所命令呣通行的一項事，致到有罪，代誌猶久隱密、會眾看無著的， 
4	14	到所犯的罪，人一下知會眾就著獻一隻牛仔子做贖罪祭，牽到會幕前。 
4	15	會中的長老就著佇耶和華的面前按手佇牛仔的頭殼頂，牛仔著佇耶和華的面前。 
4	16	受抹油的祭司著取淡薄牛仔的血帶到會幕， 
4	17	祭司著用指頭仔搵血佇耶和華的面前，佇帳簾的頭前灑七擺， 
4	18	閣著用淡薄血抹佇會幕內、佇耶和華的面前的壇許個角，伊也著用所有的血攏傾佇會幕的門口、燒祭的壇腳。 
4	19	著將所有的油攏提起來，燒佇壇頂； 
4	20	著行佇此隻牛仔，親像所行佇贖罪祭的牛仔著照按呢行。祭司著按呢替贖罪，就欲得著赦免。 
4	21	伊著將牛仔帶出營外燒伊，親像燒頭一隻牛仔一樣；這是會眾的贖罪祭。 
4	22	「官長若有犯罪錯誤行耶和華──伊的上帝所命令呣通行的一項事，致到有罪， 
4	23	所犯的罪到伊家己知，就著牽一隻無瑕疵的山羊做伊的禮物， 
4	24	著按伊的手佇山羊的頭殼頂，伊佇耶和華的面前、佇燒祭的精牲的所在；這是贖罪祭。 
4	25	祭司著用指頭仔提淡薄贖罪祭的血，抹佇燒祭的壇許個角，將血傾佇燒祭的壇腳。 
4	26	所有的油，伊攏著燒佇壇頂，親像謝恩祭的油一樣。論到伊的罪，祭司著按呢給伊贖罪，伊就欲得著赦免。 
4	27	「百姓中若有人錯誤犯罪行耶和華所命令呣通行的一項事，致到有罪， 
4	28	所犯的罪到伊家己知，伊因為所犯的罪就著牽一隻無瑕疵的山羊母做伊的禮物， 
4	29	著按伊的手佇贖罪精牲的頭殼頂，佇燒祭的所在贖罪祭的精牲。 
4	30	祭司著用指頭仔提淡薄羊血，抹佇燒祭的壇許個角，所有的血攏著傾佇壇腳裡， 
4	31	著將伊所有的油攏提起來，親像提謝恩祭的油一樣。祭司著燒伊佇壇頂，佇耶和華的面前做芳味，祭司著為伊贖罪，伊就欲得著赦免。 
4	32	「伊若牽一隻綿羊仔做贖罪祭的禮物，就著牽一隻無瑕疵的羊母， 
4	33	著按伊的手佇贖罪精牲的頭殼頂，佇燒祭的所在贖罪祭的精牲。 
4	34	祭司著用指頭仔提淡薄贖罪祭精牲的血，抹佇燒祭的壇許個角，所有的血攏著傾佇壇腳裡， 
4	35	著將伊所有的油攏提起來，親像謝恩祭提去羊仔的油一樣。祭司著燒伊佇壇頂，親像獻互耶和華的火祭。論到伊所犯著的罪，祭司著按呢給伊贖罪，伊就欲得著赦免。」