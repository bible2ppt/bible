1	1	耶和華的話臨到亞米太的子約拿，講： 
1	2	「你起來去尼尼微彼個大城，出聲警戒，因為的罪惡透到我面前。」 
1	3	若是約拿起來，愛走去他施閃避耶和華；落去約帕，抵著一隻船，欲去他施。伊就互伊船稅，搭彼隻船，欲及去他施閃避耶和華。 
1	4	總是耶和華互海起大風，海中風湧真透，致到船欲破。 
1	5	水手真驚，逐人哀求伊的上帝。用船內的貨物落海，因為欲互船卡輕。獨獨約拿已經落船肚底，倒好睏。 
1	6	舵公到伊遐對伊講：「你此個好睏的人啊，啥事按呢？起來，求叫你的上帝，豈採上帝看顧咱，互咱免滅無。」 
1	7	相及講：「來啊，咱來拈鬮，看咱抵著此個災禍是因為甚麼人的緣故。」對按呢拈鬮，就拈著約拿。 
1	8	對伊講：「請你給阮講，咱抵著此個災禍是因為甚麼人的緣故？你做甚麼事業？你對叨落來？你的本所在佇叨落？你屬甚麼族？」 
1	9	伊應講：「我是希伯來人。我敬畏天頂的上帝耶和華──創造大海及乾地者。」 
1	10	許個人就大驚，對伊講：「你所做的是甚麼事啊？」因為許個人知伊閃避耶和華，是伊已經給講啦。 
1	11	給伊講：「阮著怎樣款待你，互海平定？」因為海湧愈起愈大。 
1	12	伊給講：「恁掠我落海，海就平定；因為我知恁抵著此個大風是為著我的緣故。」 
1	13	若是許個人盡力划槳，愛倚近山，總是會，因為海湧愈起愈大。 
1	14	對按呢求叫耶和華講：「耶和華啊，阮切切求你，莫得因為此人的生命互阮死無，莫得用無罪的血歸佇阮；因為耶和華──你是照家己的意思來行。」 
1	15	就掠約拿落海，海的大湧就平定。 
1	16	許個人就大大敬畏耶和華，獻祭互耶和華，閣下願。 
1	17	耶和華備辦大魚吞約拿，約拿佇魚腹肚內三日三暝。