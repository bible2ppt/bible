7	1	我的子，你著保守我的話，心內囥我的命令。 
7	2	保守我的命令就得著活；保守我的教示，親像保守目睭仁， 
7	3	縛佇你的指頭仔，刻佇你的心碑。 
7	4	著對智慧講：你是我的姊妹，著叫聰明做你的親人， 
7	5	伊會保護你閃避淫婦，閃避講諂媚話的妓女。 
7	6	我曾徛佇我的厝的窗仔，對我的窗仔子看出去： 
7	7	看見愚戇人的內面，後生家的中間，明明看見有一個無知的少年人， 
7	8	對街路經過，近淫婦的厝角，行彼條透到伊的厝的路， 
7	9	佇黃昏，佇下昏，佇暝時的黑暗。 
7	10	看啊，有一個婦仁人抵著伊，是妓女的打扮，有狡怪的心思。 
7	11	此個婦仁人嚷，無受約束，伊的腳無住厝， 
7	12	有時佇街路裡，有時佇開闊的所在，有時佇逐個巷口當等， 
7	13	擒彼個少年人，及伊唚嘴，無見誚的面色對伊講： 
7	14	我遮有平安祭，今仔日有謝我的願。 
7	15	所以，我出來迎接你，懇切尋見你的面，抵好抵著你。 
7	16	我已經用　花的毯仔及埃及的線所織的花鑆的布，舒佇我的眠床。 
7	17	我閣用沒藥、沈香、肉桂，灑我的床。 
7	18	來啊，咱通享受愛情到滿意，直到天光；咱通相及戀愛快樂。 
7	19	因為查甫人無佇厝裡，出去行遠路； 
7	20	伊手帶銀袋，到月圓才倒來。 
7	21	淫婦用多多奇巧的話引誘伊，用諂媚的嘴迫伊相及去。 
7	22	伊連鞭隨伊去，親像牛牽去，閣親像戇人帶鎖鍊去受刑罰， 
7	23	到箭射入伊的肝，親像鳥仔緊緊入羅網，也呣知這是關係伊的生命。 
7	24	諸個子啊，今著聽趁我，留心聽我所講的話。 
7	25	你的心呣通意向伊的路，呣通迷佇伊的路。 
7	26	因為，伊互多多人受傷倒落去；閣真多人互伊死。 
7	27	伊的厝是做陰府的路，導到死無的厝宅。