21	1	佇大衛的時有飢荒，連連三年，大衛就問耶和華。耶和華講：「是因為掃羅及伊的家流人的血的，因為伊死基遍人。」 
21	2	基遍人本呣是以色列人，就是亞摩利人所剩的；以色列人曾對咒誓，呣，總是掃羅為著以色列人及猶大人熱心，想計謀。王就召基遍人來給講， 
21	3	大衛給基遍人講：「我著為恁做甚麼？我著用甚麼來替贖，互恁祝福耶和華的產業啊？」 
21	4	基遍人講：「阮及掃羅及伊的家的事無關係金銀，也呣通為著阮的緣故害死一個以色列人。」伊講：「恁所講怎樣，我欲為恁行伊。」 
21	5	對王講：「彼個從前毀壞阮、謀害阮、欲滅阮，互阮得通徛起佇以色列的境內的， 
21	6	今願用伊的後裔七人交付阮，阮欲佇耶和華的面前，將吊佇耶和華所揀掃羅的基比亞。」王講：「我欲交互恁。」 
21	7	掃羅的子約拿單，伊的子米非波設王保惜，因為大衛及掃羅的子約拿單前曾指耶和華的名來咒誓， 
21	8	總是王將愛雅的查某子利斯巴給掃羅所生二個子亞摩尼、米非波設，及掃羅的查某子米甲給米何拉人巴西萊的子亞得列所生的五個子， 
21	9	攏交佇基遍人的手。就吊佇山裡，佇耶和華的面前，這七人攏做一下倒落來。攏總死佇起頭收割的時，就是起頭割大麥的時。 
21	10	愛雅的查某子利斯巴提粗麻布為家己舒佇石磐頂，對起頭收割的時到天落雨水佇身屍的時，呣准日時空中的鳥，及暝時的走獸到佇許個身屍。 
21	11	有人將掃羅的妃愛雅的查某子利斯巴所做的事給大衛講。 
21	12	大衛就去，對基列雅比人提掃羅的骨及伊的子約拿單的骨（曾對伯珊的街路偷提，因為非利士人前佇基利波死掃羅的時，非利士人有吊佇遐。） 
21	13	伊就對遐帶掃羅的骨及伊的子約拿單的骨倒來，人就收拾許個受吊死者的骨， 
21	14	就埋葬掃羅及伊的子約拿單的骨佇便雅憫地的洗拉，佇掃羅的父基士的墓；照王一切所命令的去行。此霎了後上帝為著彼個地方聽的祈禱。 
21	15	非利士人閣及以色列人交戰；大衛及伊的奴僕落去，及非利士人交戰，大衛真厭倦。 
21	16	有大漢族的一人名叫以實比諾；伊的槍的銅重三百舍客勒，閣佩新的刀，欲大衛。 
21	17	總是洗魯雅的子亞比篩保護大衛，拍死彼個非利士人。當時，隨大衛的人對伊咒誓講：「此霎了後你呣通閣及阮出戰，驚了拍熄以色列的燈。」 
21	18	後來，閣及非利士人交戰佇歌伯，彼時有戶沙人西比該死一個大漢族的人名做撒弗。 
21	19	閣再佇歌伯及非利士人交戰，伯利恆人雅雷俄珥金的子伊勒哈難死迦特人歌利亞。伊的槍柄親像布機的軸心。 
21	20	閣佇迦特交戰，佇遐有一個大漢人，二支手各有六支指頭仔，二支腳各有六支指頭仔，共有二十四支；伊也是大漢族人的子。 
21	21	此人藐視以色列的時，大衛的兄示米亞的子約拿單就給伊死。 
21	22	此四人是迦特大漢人所生的，攏死佇大衛的手及伊的奴僕的手。