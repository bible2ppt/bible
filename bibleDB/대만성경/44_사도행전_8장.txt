8	1	彼日，佇耶路撒冷的教會抵著大窘逐，使徒以外，攏四散佇猶太、撒瑪利亞諸個地方。 
8	2	有敬虔的人埋葬司提反，為著伊搥胸大啼哭。 
8	3	掃羅大陷害教會，入逐人的家，拖的男女送交落監。 
8	4	對按呢許個四散的人遍行傳福音的道理。 
8	5	腓利落去撒瑪利亞的城，用基督傳互。 
8	6	眾人聽見，閣看見所行的神蹟，就同心意向腓利的話。 
8	7	因為多多人有患著邪神，許個邪神大聲喉叫，出去；半旞的、跛腳的，亦多多得著醫好。 
8	8	彼個城內大歡喜。 
8	9	總是有一人，名叫西門，平素佇城內行邪術，自誇做大，互撒瑪利亞的百姓卬愕； 
8	10	對細到大無呣意向伊，講：「此人是上帝的權能就是彼個稱做大者。」 
8	11	意向伊的緣故，是因為伊久久用邪術，互卬愕。 
8	12	到信腓利所傳的福音，論上帝的國及耶穌基督的名，就有男女受洗禮。 
8	13	西門家己也信；已經受洗禮，常常跟隨腓利，看伊所行諸個神蹟大權能，就卬愕。 
8	14	佇耶路撒冷的使徒聽見撒瑪利亞已經接納上帝的道理，就差彼得、約翰去遐。 
8	15	已經落去，就替祈禱，互受聖神。 
8	16	因為聖神猶未臨到一人，只有受洗禮歸佇主耶穌的名若定。 
8	17	對按呢給按手，就受聖神。 
8	18	總是西門看見對使徒的按手，就有聖神互人，才將錢獻互， 
8	19	講：「亦將此個權互我，致到我的手所按的人受著聖神。」 
8	20	獨獨彼得對伊講：「你的銀及你相及滅無！因為你拍算上帝的賞賜欲用錢來買。 
8	21	你佇此個事無份無干涉；因為佇上帝的面前，你的心不正。 
8	22	所以著反悔離開你此個歹，來求主，豈採你心內的念頭會得赦免。 
8	23	因為我看見你入佇苦膽的中間，互不義捆縛。」 
8	24	西門應講：「恁替我求主，互恁所講的攏無到佇我。」 
8	25	已經做干證來傳主的道理，就倒去耶路撒冷佇撒瑪利亞人多多的鄉社傳福音。 
8	26	主的天使對腓利講：「起來！對南勢去，到對耶路撒冷落去迦薩的路。」遐就是曠野。 
8	27	就起來去，抵當有一個埃提阿伯人，就是埃提阿伯女王甘大基有權的太監，總管伊的銀庫，伊已經到耶路撒冷敬拜。 
8	28	倒轉來，坐佇車裡，讀先知以賽亞的冊。 
8	29	聖神給腓利講：「進前去！近倚彼張車。」 
8	30	腓利走去就近伊，聽見伊讀先知以賽亞的冊，就講：「你所讀的，你會明白嗎？」 
8	31	伊講：「無人指示我，豈可會？」就請腓利上車，相及坐。 
8	32	所讀的聖經就是此段：伊互人牽，親像羊到受的所在，伊無開嘴；親像羊仔對剪毛的無出聲。 
8	33	伊卑微的時，受無公義的審判。伊的世代是誰欲傳述？因為伊的活命對地上受奪去。 
8	34	太監應腓利講：「請問，先知講此個話是指甚麼人？是指本身？抑是別人啊？」 
8	35	腓利就開嘴對此個聖經起，用耶穌傳互伊。 
8	36	行路的時，到有水的位，太監講：「你看，遮有水，我受洗禮有甚麼阻礙？」 
8	37	｛腓利說：「你若是一心相信，就可以。」他回答說：「我信耶穌是基督是上帝的兒子。」〔台語羅馬譯本無此節！〕｝ 
8	38	就吩咐停車，腓利及太監二人落水，腓利就給伊行洗禮。 
8	39	對水裡上來的時，主的神帶腓利去，太監無閣看見伊，因為做伊上路，也真歡喜。 
8	40	後來腓利佇亞鎖都互人抵著；就遍行諸個城傳福音，直到該撒利亞。