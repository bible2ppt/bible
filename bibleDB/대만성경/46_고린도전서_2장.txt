2	1	兄弟啊，我前就近恁，無用深沈的言語抑是智慧，來對恁傳上帝的奧妙。 
2	2	因為我決斷佇恁中間呣知別項，只有知耶穌基督釘十字架的若定。 
2	3	閣我及恁佇的時，是軟弱、驚惶、栗栗惙。 
2	4	我所講、所傳的，不在智慧好聽的話，是在佇聖神及權能的闡明， 
2	5	欲互恁的信不在人的智慧，是在佇上帝的權能。 
2	6	若是阮佇練達的人的中間，講智慧。獨獨呣是此世間的智慧，也呣是此世間諸個欲廢無者、掌權者的智慧。 
2	7	是講上帝奧妙中的智慧、前所隱密的，就是上帝佇萬世代以前所代先定著互咱得著榮光的。 
2	8	此個智慧此世間掌權者無一個知，若知，就無將榮光的主釘佇十字架。 
2	9	是照所記載講：目睭未曾看見，耳孔未曾聽見，人的心未曾想著的，就是上帝為著疼伊的人見若所備辦的。 
2	10	若是上帝有用聖神給咱顯明伊，因為聖神透徹萬事，及上帝的深奧。 
2	11	今人的事若呣是伊家己的神，別人是誰會知？按呢，上帝的事，若呣是上帝的神，也無一個會知。 
2	12	若是咱所得著，呣是世間的神，就是對上帝來的神，欲互咱知上帝所白白賞賜咱的。 
2	13	閣阮講伊，呣是用人的智慧所教示的話，是用聖神所教示的，將神靈的話和合神靈的事。 
2	14	若是屬血氣的人無承受上帝的神的事，是看做戇，也會識伊，因為著對神才會忖　。 
2	15	獨獨屬神的人忖　萬項事，也家己無互人忖　。 
2	16	因為是誰有知主的心通教示伊啊？若是阮有基督的心。