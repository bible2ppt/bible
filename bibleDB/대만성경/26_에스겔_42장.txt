42	1	伊導我出來到外院，閣導我入另外隔開的地相對面的房；彼間房向北佇厝宅的對面。 
42	2	佇一百肘長，五十肘闊的頭前，有北門。 
42	3	屬內院二十肘的對面，閣屬外院舖石地的對面，有樓的廊對樓的廊三層。 
42	4	佇許個房的頭前有一條路，闊十肘，向內面一百肘的路。的門攏向北。 
42	5	頂層的房卡狹，因為互樓的廊佔伊的地，比中層下層佔卡多。 
42	6	因為伊有三層，總是無柱，親像許個院的柱；所以伊的頂層比地平的下層中層卡狹。 
42	7	閣佇外面的房的邊頭，向彼個房的頭前的外院，長五十肘。 
42	8	因為外院諸個房長五十肘。看啊，殿的頭前有一百肘。 
42	9	佇房的下面，對東旁有入去的所在，就是人對外院會入去遐。 
42	10	向南佇院的牆的闊，佇隔開的所在對面，也佇厝宅的對面有許個房。 
42	11	伊的頭前有路，親像向北的房的款式，長闊攏相同；出入的所在攏照的款式，也照的門。 
42	12	照向南許個房的門，佇路的頭有門，就是東勢的牆面前的路，佇入去的所在。 
42	13	伊給我講：「隔開的所在的頭前諸個北勢的房，南勢的房，攏是聖的房；親近耶和華的祭司欲佇遐食至聖的物，也用至聖的物，就是素祭、贖罪祭、補過失的祭，下佇彼所在，因為此所在是聖。 
42	14	祭司入去的時，就呣通對聖所出來到外院，著佇遐放下行職份的時所穿的衫，因為彼是聖；著換的衫才通到屬佇百姓的。」 
42	15	伊量內厝明白，就導我出向東的門，量伊的四圍。 
42	16	伊用竿尺量東方就是用竿尺量伊的四圍，五百竿尺， 
42	17	伊用竿尺量北方，量伊的四圍五百竿尺， 
42	18	伊用竿尺量南方五百竿尺， 
42	19	伊越到西方，用竿尺量伊五百竿尺。 
42	20	伊量伊的四方，四圍有牆，長五百，闊五百，來分別聖者及平常者。