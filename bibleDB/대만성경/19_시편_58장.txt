58	1	〔大衛金的詩，交互樂官。調是用「莫得毀壞」。〕世間人啊，恁靜靜，豈真正講公義嗎？恁豈照誠實行審判嗎？ 
58	2	呣是！恁是心內做歹；恁佇地上用恁的手所做的強暴秤互人。 
58	3	歹人一下出母胎就及上帝生疏，一下離開老母的腹肚就行差路，講白賊話。 
58	4	的毒親像蛇的毒；親像臭耳聾的毒蛇塞密耳孔， 
58	5	呣聽驅蛇的人的聲，雖莽畫符唸咒者亦呣聽。 
58	6	上帝啊，求你拍折嘴內的齒！耶和華啊，求你拍折獅仔肫的大支嘴齒！ 
58	7	願消滅，親像緊緊流的水；的箭比欲射的時，願的箭親像拍折。 
58	8	願親像露螺消溶去，閣親像婦仁人磕落無見著天日的胎。 
58	9	恁用莿仔燃火，鼎猶未熱，伊欲用捲螺風將青的及的做一下掃去。 
58	10	義人看見報應的事就歡喜，伊欲佇歹人的血洗伊的腳。 
58	11	人就欲講：義人真正有好報；佇地面上果然有上帝判斷！