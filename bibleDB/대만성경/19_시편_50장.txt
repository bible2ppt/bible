50	1	〔亞薩的詩。〕全能的上帝──耶和華有講出話來召天下，對日出到日落的所在。 
50	2	對齊全娞的錫安，上帝有發出光。 
50	3	阮的上帝欲來，決斷無靜靜。有火佇伊的面前燒；有風佇伊的四圍真透。 
50	4	伊欲叫頂面的天及地；為著欲審判伊的百姓， 
50	5	講：著招集我聖的百姓來我遮，就是許個用祭祀及我立約的人。 
50	6	諸個天欲顯明伊的公義，因為上帝本身是做審判者。（細拉） 
50	7	我的百姓啊，恁著聽，我欲講！以色列啊，我欲警戒你；我是上帝，你的上帝！ 
50	8	我無因為你的祭祀責備你；你的燒祭常常佇我的面前。 
50	9	我無對你的厝取公的牛，亦無對你的　取公的山羊。 
50	10	因為，樹林內的百獸，千山的精牲攏是我的。 
50	11	山中的飛鳥，我攏知；曠野的走獸亦攏屬佇我。 
50	12	我若枵，無欲給你講，因為世界及其中所充滿的攏是我的。 
50	13	我豈欲食牛的肉？抑是飲山羊的血嗎？ 
50	14	你著用感謝做祭獻互上帝，閣著對至高者謝你的願， 
50	15	佇患難的日著求叫我；我欲救你，你亦欲榮光我。 
50	16	若是上帝對歹人講：你豈可敢傳我的律例，嘴講起我的約啊？ 
50	17	其實你厭賤教示，將我的話佇你的尻脊後。 
50	18	你看見賊就及伊同心，閣及行姦淫的人相及有份。 
50	19	你互你的嘴常常講歹話；你的舌造作奸詐。 
50	20	你坐誹謗你的兄弟，誣賴你的同胞。 
50	21	你行諸個事，我靜靜無講，你拍算我抵抵及你一樣；其實我欲責備你，將諸個事排佇你的目睭前。 
50	22	恁記得上帝的人，著想此個事，免致我將恁拆碎，無人拯救。 
50	23	見若用感謝獻做祭的就是榮光我；謹慎行的人，我欲互伊看見上帝的救恩。