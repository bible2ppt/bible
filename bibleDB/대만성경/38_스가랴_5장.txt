5	1	我閣抬目，看見有一幅軸飛。 
5	2	伊給我講：「你看見甚麼？」我應講：「我看見一幅軸飛，伊的長二十肘，闊十肘。」 
5	3	伊就對我講：「此個是出去到全地上的咒詛。見若偷提的欲照此幅的此旁除滅伊；見若咒誓的欲照此幅的彼旁除滅伊。 
5	4	萬軍的耶和華講：我欲互伊出去，伊欲入偷提的人的厝，也入指我的名濫糝咒誓的人的厝，欲住佇伊的厝內毀滅伊，以及伊的柴伊的石。」 
5	5	及我講話的使者出來，對我講：「你著抬目看，此個出來的是甚麼？」 
5	6	我講：「這是甚麼啊？」伊講：「此個是出去的伊法。」伊閣講：「佇全地的內面，的形狀是按呢。」 
5	7	（看啊，有一片圓的鉛受舉起。）閣有婦仁人坐佇伊法的內面。 
5	8	伊講：「此個是罪惡。」就將伊佇伊法的內面，也將彼片的鉛蓋佇伊法的嘴。 
5	9	我閣抬目看，看啊，有二個婦仁人出來，佇的翅有風，的翅親像鶴的翅。將伊法扛起來佇天及地的中間。 
5	10	我對及我講話的使者講：「扛伊法去叨落？」 
5	11	伊給我講：「欲給伊起厝佇示拿地；厝若便，就將伊安置佇家己的所在。」