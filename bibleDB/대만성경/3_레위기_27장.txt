27	1	耶和華吩咐摩西講： 
27	2	「你著吩咐以色列人講：用人下特別的願，著照你所估的身價歸互耶和華。 
27	3	你所估的價，查甫人對二十歲到六十歲，著估伊的價銀五十舍客勒，照聖所的舍客勒。 
27	4	若是查某人，你著估伊的價三十舍客勒。 
27	5	若是對五歲到二十歲，查甫的你著估伊的價二十舍客勒，查某人估十舍客勒。 
27	6	若是對滿月到五歲，查甫的你著估價銀五舍客勒，查某的著估價銀三舍客勒。 
27	7	若是對六十歲以上，查甫人你著估價銀十五舍客勒，查某人十舍客勒。 
27	8	彼人若喪鄉，照你所估的價，就著互伊徛佇祭司的面前祭司著估伊，照下願的人的氣力，祭司著估伊。 
27	9	「若是精牲，就是人獻互耶和華做禮物的，攏著分別伊做聖。 
27	10	人呣通改換，也呣通對換，或是用好的換歹的，抑是用歹的換好的。若用精牲對換精牲，所下的及所換的攏著分別伊做聖。 
27	11	若無清氣的精牲，人所呣通獻互耶和華做禮物的，就著互精牲徛佇祭司的面前。 
27	12	祭司就著估伊的價；精牲是好是歹，你祭司所估的按呢就是。 
27	13	伊若一定欲贖回，就著佇你所估的價錢以外加添五份的一份。 
27	14	「人用厝分別做聖，歸互耶和華，祭司就著估伊的價。厝是好是歹，祭司所估的價，照按呢定著。 
27	15	分別伊的厝做聖的，若欲贖回，就著佇你所估的價銀以外加添五份的一份，厝照舊歸伊。 
27	16	「人若對伊的業的地分別一份做聖，歸互耶和華，你著照伊撒種的多少估伊的價，若撒大麥一俄梅珥，價銀著五十舍客勒。 
27	17	伊若對禧年起將地分別做聖，就著照你所估的價錢來定著。 
27	18	設使伊佇禧年以後將地分別做聖，祭司就著對彼霎到禧年所剩的年額算伊的價錢，也著對你所估的來減少伊。 
27	19	分別伊的地做聖的若一定欲贖回，伊就著佇你所估的價錢以外加添五份的一份，地就定著歸伊。 
27	20	伊若呣贖回彼個地，抑是將地賣互別人，就會閣贖得。 
27	21	彼個地到禧年的時已經交出，著做聖歸互耶和華，親像永遠獻的地一樣，著歸互祭司做業。 
27	22	伊若將所買的一塊地，呣是伊產業的地，分別做聖歸互耶和華， 
27	23	祭司就著用你所估的價錢給伊推算到禧年。彼日，伊著提出你所估的價錢做聖，歸互耶和華。 
27	24	禧年已經到，彼個地著歸賣主，就是彼個承接業的原主。 
27	25	見若你所估的價銀攏著照聖所的舍客勒：二十季拉做一舍客勒。 
27	26	「獨獨精牲的中間頭水生的，無論是牛是羊，已經歸耶和華做頭水生的，人呣通閣分別伊做聖，因為這本是耶和華的。 
27	27	若是無清氣的精牲所生的，就著照你所估的價加五份一來贖回伊；若呣贖回，就著照你所估的價來賣。 
27	28	「獨獨一切永遠獻的，就是人對伊所有的永遠獻互耶和華，無論是人，是精牲，抑是伊產業的地，攏呣通賣，也呣通贖回。伊永遠獻的是至聖歸互耶和華。 
27	29	見若永遠獻的就是對人的中間永遠獻攏呣通贖，伊的確著受死。」 
27	30	「見若地上所有的，無論是土產抑是樹頂的果子，十份的一份是耶和華的，做聖歸互耶和華。 
27	31	人若欲贖回此個十份一的甚麼物，就著加五份的一份。 
27	32	見若牛群羊群的十份一，經過枴仔下的，每第十隻著做聖歸互耶和華。 
27	33	無管伊是好歹，呣通對換；若欲對換，就所對換的及本然的精牲攏著做聖，贖得。」 
27	34	這就是耶和華佇西奈山為著以色列人所命令摩西諸個命令。