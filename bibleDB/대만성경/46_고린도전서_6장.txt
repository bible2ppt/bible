6	1	恁中間有人及人冤家，豈敢告佇不義的人的面前，也無佇聖徒的面前嗎？ 
6	2	抑是恁呣知聖徒欲審判世間？世間尚且互恁審判，也堪得審判極小可的事嗎？ 
6	3	豈呣知咱欲審判天使？何況今世的事嗎？ 
6	4	今恁若有今世的事著審判，恁豈是用教會中無名字的審判嗎？ 
6	5	我講按呢是欲互恁見誚。豈是恁中間無一個智識的人會判斷佇伊的兄弟中？ 
6	6	竟然兄弟告兄弟，續告佇呣信的人的面前。 
6	7	今恁有相告的事，已經攏是恁的大失錯。啥事呣寧可受冤枉？啥事呣寧可受剋虧啊？ 
6	8	若是恁竟然冤枉人、剋虧人，況兼諸個是兄弟。 
6	9	豈呣知不義的人會承接上帝的國嗎？莫得錯誤！淫亂的、拜偶像的、行姦淫的、做孌童的、好男色的、 
6	10	做賊的、貪心的、好酒的、詈罵人的、勒索人的，攏得著承接上帝的國。 
6	11	恁中間有人早是按呢；若是佇主耶穌基督的名，及咱的上帝的神，已經洗清，已經得著成聖，已經稱做義。 
6	12	凡事我攏通，若是無一盡有利益。凡事我攏通，若是無一項，我欲互伊管。 
6	13	食是為著腹肚，腹肚也是為著食；總是此二項上帝欲廢伊。獨獨身軀呣是為著淫亂，是為著主；主也是為著身軀。 
6	14	上帝曾互主復活，也欲對伊的權能互咱復活。 
6	15	豈呣知恁的身軀是基督的百體？我豈通將基督的百體互伊做娼妓的百體嗎？斷斷呣通！ 
6	16	抑是恁呣知及娼妓聯合的，是及伊做一體？因為講：「二個欲成做一體。」 
6	17	獨獨及主聯合的，是一個神。 
6	18	著閃避淫行。人所犯，逐項的罪，攏是身軀外的，若是行姦淫的，是犯罪到佇家己的身軀。 
6	19	抑是恁呣知恁的身軀就是聖神的殿？聖神佇恁，就是恁對上帝所有的；閣恁呣是家己的， 
6	20	因為是用價錢買的。所以，著佇恁的身軀榮光上帝。