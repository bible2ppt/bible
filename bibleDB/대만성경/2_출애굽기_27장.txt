27	1	「你著用皂莢柴做壇。長五肘，闊五肘，此個壇是四方的，高三肘。 
27	2	著佇壇的四角頭做四支角，及壇相連做一個，用銅包伊。 
27	3	著做盆，來收伊的灰，閣做伊的托仔、伊的盤、伊的叉、伊的火鼎；伊一切的器具攏用銅做。 
27	4	著用銅給伊做一個網，佇網的四角做四個銅環， 
27	5	用網下佇壇四面圍腰板的下面，互網透到壇的半腰。 
27	6	著用皂莢柴給壇做槓，用銅包伊。 
27	7	許個槓著串佇環內槓著佇壇的雙旁，來扛伊。 
27	8	著用板做壇，中央空殼，攏著照山頂指示你的款式來做。」 
27	9	「你著做會幕的場。場的南面的南勢著用過紡的幼苧做帷佇一旁，長一百肘。 
27	10	伊的柱二十支，銅臼二十個。柱的及橫杆攏著用銀做伊。 
27	11	北面也著有帷，長一百肘，伊的柱二十支，銅臼二十個。柱的及橫杆攏著用銀做。 
27	12	場的西面著有帷，闊五十肘，帷的柱十支，臼十個。 
27	13	場的東面的東勢闊五十肘。 
27	14	門此旁的帷著十五肘，帷的柱三支，臼三個， 
27	15	門彼旁的帷也著十五肘，帷的柱三支，臼三個。 
27	16	場的門著有門簾，闊二十肘，著用藍色、紫色、朱紅色的料，及過紡的幼苧，用　花的工做，柱四支，臼四個。 
27	17	場四圍一切的柱攏著有銀的橫杆，銀的，銅的臼。 
27	18	場的長一百肘，闊逐面五十肘，高五肘，帷著用過紡的幼苧做，伊的臼攏用銅做。 
27	19	會幕所用逐項的器具，及所釘的釘，以及場內所釘的釘，攏著用銅做。」 
27	20	「你著吩咐以色列人，將彼個為著欲照光所夾清的橄欖油提來互你，互燈常常點。 
27	21	佇會幕中法櫃前的帳簾外，亞倫及伊的子，對下昏到天光，著佇耶和華面前料理伊。是做以色列人代代永遠的例。」