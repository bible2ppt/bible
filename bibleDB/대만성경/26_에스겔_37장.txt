37	1	耶和華的手下佇我的身上。耶和華用伊的神導我出去，下我佇山谷中；彼個山谷有骨頭滿滿。 
37	2	伊互我對骨頭的四圍經過，看啊，佇山谷的面上有骨頭真多，看啊，真枯焦。 
37	3	伊對我講：「人子啊，諸個骨會活？」我應講：「主耶和華啊，你知伊。」 
37	4	伊閣對我講：「你著對諸個骨宣傳來給講：恁枯焦的骨啊，著聽耶和華的話。 
37	5	主耶和華給諸個骨按呢講：『看啊，我欲互活氣入恁的內面，恁就欲活。 
37	6	我欲互恁的頂面有筋，閣互恁有肉，閣用皮給恁包，用活氣入佇恁，恁就會活；恁就知我是耶和華。』」 
37	7	對按呢，我趁命令來宣傳。當我宣傳的時，有聲，忽然地動；諸個骨相連合，逐支歸伊的本位。 
37	8	我看伊，看見骨的頂面有筋，也有肉，閣有皮包佇伊的頂面，總是內面無活氣。 
37	9	伊就對我講：「你著向風來宣傳，人子啊，著宣傳來對風講，主耶和華按呢講：活氣啊，對許個風來，歕佇諸個受者，互會活。」 
37	10	對按呢，我照伊所命令我的來宣傳，活氣就來入佇，就活，起來徛，成做極大的軍隊。 
37	11	伊就給我講：「人子啊，諸個骨就是以色列的全家。看啊，講：『阮的骨攏枯焦，阮的向望攏失落，阮一盡剿滅。』 
37	12	所以你著宣傳來對講，主耶和華按呢講：『我的百姓啊，看啊，我欲開恁的墓，互恁對恁的墓起來，導恁入以色列地。 
37	13	我的百姓啊，我開恁的墓，互恁對恁的墓起來，恁就知我是耶和華。 
37	14	我欲將我的神下佇恁的內面，恁就欲活。我安置恁佇本所在，恁就知我─耶和華按呢講，也按呢成。這是耶和華講的。』」 
37	15	耶和華的話閣臨到我講： 
37	16	「人子啊，你著提一塊柴板，佇伊的頂面寫『為猶大及伊的同伴以色列族』；閣提一塊柴板，佇伊的頂面寫『為著約瑟、以法蓮，及伊的同伴以色列全家』的柴板。 
37	17	你著互相倚連做一塊柴板，就佇你的手中欲成做一塊。 
37	18	設使你的百姓問你講：『你做此個甚麼意思？你呣指示阮嗎？』 
37	19	你就著對講：『主耶和華按呢講：看啊，我欲提以法蓮的手所抬約瑟的柴板，及伊的同伴以色列諸個支派，我欲下伊倚佇猶大的柴板，互伊成做一塊的柴板，就伊欲成做一塊佇我的手。』 
37	20	你所寫彼二塊柴板，著佇的目睭前抬佇你的手。 
37	21	你著對講，主耶和華按呢講：看啊，我欲取以色列族對所到的逐國出來，閣對四圍聚集，導倒來本所在。 
37	22	我欲互佇彼個地，佇以色列的山合做一百姓，有一個王做眾人的王。無閣做二旁的百姓，也無閣分做二國； 
37	23	也無閣因為偶像及可惡的物，以及一切的罪過拍垃墋本身。我欲救出一切徛起的所在，就是犯罪遐；我欲清氣，按呢，欲做我的百姓，我欲做的上帝。 
37	24	「我的奴僕大衛欲做的王；攏欲歸佇一個牧者。欲順趁我的法度，守我的律例來行。 
37	25	欲徛起佇我賞賜我的奴僕雅各的地，就是恁的列祖所徛起的。及的子孫，以及子子孫孫，攏永遠徛起佇遐。我的奴僕大衛欲做的人君，直到永遠。 
37	26	閣我欲及立平安的約，及做永遠的約。我也欲建設，互的人額加添，閣佇的中間設立我的聖所，直到永遠。 
37	27	我徛起的所在欲佇中間；我欲做的上帝，欲做我的百姓。 
37	28	我的聖所佇中間直到永遠，外邦人就欲知我是耶和華，互以色列成做聖的。」