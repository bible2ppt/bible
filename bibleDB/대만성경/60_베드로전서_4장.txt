4	1	今基督既然佇肉體受苦，就恁也著用此號心志做戰器，因為已經佇肉體受苦的，有及罪息。 
4	2	致到恁此霎以後，佇肉體猶活的時日無趁人的私慾，是趁上帝的旨意。 
4	3	因為以前的日恁趁外邦人的意愛，行佇邪淫、私慾、酒醉、放縱、宴樂，及諸個逆法拜偶像的事，時已經夠額啦。 
4	4	今恁呣及走到佇平平放蕩的極頭，就為著按呢奇怪，來誹謗。 
4	5	欲對彼個便便欲審判活人死人的主來家己排列。 
4	6	因為，福音也曾傳互死人，是欲互佇肉體照人受審判，佇神照上帝會活。 
4	7	若是萬事的結局近啦。所以，著自在，節制來祈禱。 
4	8	第一要緊，大家著切切相疼，因為疼是遮蓋多多罪過。 
4	9	大家相接待，莫得耦耦唸。 
4	10	逐人照所受的恩賜相服事，做上帝百般恩典的管家。 
4	11	若有宣講的，著親像宣講上帝的詔命；有相服事的，著親像用上帝所賞賜的力，互上帝對耶穌基督佇萬事會得著榮光。伊有榮光、有權能，到代代無息。阿們！ 
4	12	所疼的兄弟啊，佇恁中間所有親像火的試煉，呣通奇怪伊（那親像抵著非常的事）； 
4	13	獨獨著因為有份佇基督的艱苦，來歡喜；互恁也佇伊榮光顯現的時，歡喜快樂。 
4	14	恁為著基督的名互人罵，有福氣；因為榮光的神就是上帝的神安息佇恁。 
4	15	因為恁中間呣通有人為著做兇手、做賊、行歹，抑是因為插別人的事來受苦。 
4	16	總是人若為著是基督徒來受苦，就莫得見誚，著佇此個名歸榮光上帝。 
4	17	因為時到啦，審判對上帝的家代先。若是對咱起頭，就許個呣信趁上帝福音的人，的結局欲怎樣啊？ 
4	18	義的人若僅僅得救，就無敬虔的及有罪的人欲徛佇甚麼所在啊？ 
4	19	所以，照上帝的旨意受苦的著用好品行，將的靈魂交代信實造化的主。