31	1	瑪撒王利慕伊勒的話，就是伊的老母所教示的。 
31	2	我的子啊，著怎樣？我親生的子啊，著怎樣？我下願得著的子啊，著怎樣啊？ 
31	3	呣通將你的精力互婦仁人；你的所行呣通趁許個敗壞王的。 
31	4	利慕伊勒啊，飲酒呣是王所合宜，呣是王所合宜；王親講厚酒佇叨落也是無合宜； 
31	5	驚了飲落去就記得律法，偏斷一切受苦的人的案件。 
31	6	厚酒著互欲死的人，酒著互苦心的人， 
31	7	互伊飲了，記得伊的喪鄉，無閣記得伊的艱苦。 
31	8	你著為著啞口的來開嘴，為著一切無依倚的來伸的冤。 
31	9	你著開嘴照公義判斷，為著困苦及喪鄉的伸冤。 
31	10	有才德的婦仁人是誰會尋著啊？伊的價值大大贏過寶石。 
31	11	伊的丈夫的心倚靠伊，攏無欠缺財利， 
31	12	伊一世人的日互丈夫有利益無損害。 
31	13	伊尋綿羊的毛及幼麻，甘心用手做工。 
31	14	伊親像生理船對遠遠運伊的米糧來， 
31	15	天未光伊就起來，用食物分互家內的人，將應該做的工分派女婢。 
31	16	伊斟酌看田園就買伊；用伊的手所趁的來栽種葡萄園。 
31	17	伊用氣力縖腰，互手骨嚴硬。 
31	18	伊知所經營的有利益；伊的燈通暝無熄。 
31	19	伊的手提　仔，伊的手心按紡車。 
31	20	伊出手賑濟艱苦人，伸手幫助喪鄉人。 
31	21	伊無因為落雪為家內的人掛慮，因為全家攏穿朱紅的衣服。 
31	22	伊為家己做娞的毯仔；伊所穿的就是幼苧布及紫色的布。 
31	23	伊的丈夫佇城門口人人識伊，因為伊及本地的長老相及坐。 
31	24	伊做幼苧布的衣裳去賣，閣將腰帶賣互生理人。 
31	25	氣力及威儀是伊的衣服；伊想著將來的景況就歡喜笑。 
31	26	伊開嘴就講智識的話；伊的舌有仁慈的教示。 
31	27	伊斟酌看家內的事，無食閒飯。 
31	28	伊的子兒起來稱伊有福氣；伊的丈夫也謳咾伊， 
31	29	講：查某子好德行者多多，獨獨你界第一的。 
31	30	好人才是虛假的，娞也是空空；獨獨敬畏耶和華的婦仁人欲得著謳咾。 
31	31	伊的手所做的效果歸伊；伊的工佇城門欲謳咾伊。