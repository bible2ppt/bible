1	1	耶穌基督的奴僕保羅，受召做使徒，分別伊來傳上帝的福音， 
1	2	就是上帝從前託伊諸個先知佇聖經所應允的， 
1	3	論伊的子，照肉體是對大衛的後裔生的； 
1	4	照聖德的神就對死人的復活，用權能顯明伊是上帝的子，就是咱的主耶穌基督。 
1	5	阮對伊受恩及使徒的職，欲為著伊的名互人佇萬邦中信來順趁； 
1	6	從中也有恁諸個受召屬耶穌基督的。 
1	7	批寄互見若住佇羅馬、上帝所疼、受召做聖徒的。願恁對咱的父上帝及主耶穌基督得著恩典平安。 
1	8	頭一項，因為恁的信報揚佇通世間，所以我對耶穌基督為著恁眾人感謝我的上帝。 
1	9	因為我佇伊的子的福音，用我的神所服事的上帝做我的干證，我怎樣數念恁無息； 
1	10	祈禱的中間常常求，看此霎有通照上帝的旨意得著平坦的路就近恁。 
1	11	因為我欣慕見著恁，通將神靈的恩賜分互恁，互恁堅固； 
1	12	就是我佇恁中間，恁對我的信，我對恁的信，大家得著安慰。 
1	13	兄弟啊，我呣愛恁呣知我多多擺立志欲就近恁，愛佇恁中間得著果子親像佇其餘的外邦；總是到今猶有阻擋。 
1	14	無論希利尼人、抑是番人、聰明的、抑是愚戇的，我攏欠的債， 
1	15	所以在佇我攏便便，欲用福音續傳互恁住佇羅馬的人。 
1	16	因為我無掠福音做見誚，因為是上帝的權能欲救攏總信的人，代先猶太，後來希利尼。 
1	17	因為佇福音的內面有顯明上帝的義；對信到佇信。照聖經所記載講：「義的人欲對信來活。」 
1	18	因為上帝的受氣對天顯明到佇人攏總的不虔不義，就是用不義壓制真理的人的。 
1	19	因為論到上帝，人所通識伊的，有顯明佇的心內，因為上帝曾顯明指示。 
1	20	因為對創造世間以來，上帝永遠的權能及聖質，凡所看見伊的，對受創造的物想了就明明看見，互無路通推託。 
1	21	因為既然識上帝，若是無榮光伊做上帝，亦無感謝伊。就是的思想變做空空，的曉悟的心變做黑暗。 
1	22	家己稱做智識，反轉做戇， 
1	23	將敗壞的上帝的榮光，來換會敗壞的人及禽獸、蟲諸個像的款式。 
1	24	所以照心內的私慾，上帝交付佇無清氣，互的身軀相凌辱。 
1	25	用上帝的真換做假，敬拜服事受造的物，卡過頭佇造物的主，伊是堪得謳咾到代代的。阿們！ 
1	26	因為按呢，上帝交付佇見誚的情；的婦仁人用順性的路用變做逆性的路用； 
1	27	查甫人也按呢，放拺婦仁人順性的路用，相意愛，慾火動心，查甫及查甫行無正經的事，佇本身受的差謬所應該抵著的報應。 
1	28	既然呣肯存上帝佇的心思，上帝交付佇不中用的心，行呣合宜的事； 
1	29	充滿攏總的不義、歹代、貪心、惡毒；滿滿怨妒行兇、相爭、奸詐、臭心行； 
1	30	做講尻脊後話的、誹謗的、怨恨上帝的、侮慢的、驕傲的、品嗙的、造作歹代的、忤逆父母的、 
1	31	無明理的、無守約的、無親人情的、無憐憫的。 
1	32	既然知上帝的擬斷行諸個代誌的人應該死，就呣若家己行，閣別人行，也及歡喜。