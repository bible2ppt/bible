26	1	「恁呣通為本身做甚麼神佛，也呣通祀雕刻的偶像抑是柱像，也呣通佇恁的地界安置甚麼刻像的石，跪拜伊，因為我是耶和華──恁的上帝。 
26	2	恁著守我諸個安息，敬我的聖所。我是耶和華。 
26	3	「恁若遵趁我的律例，守我的誡命來行伊， 
26	4	我就給恁落及時的雨，地出伊的土產，田野的樹木結果子。 
26	5	恁拍五穀欲拍到挽葡萄的時；挽葡萄欲挽到撒種的時；閣恁欲食恁的米糧到飽，佇恁的土地安然徛起。 
26	6	我欲賞賜平安佇恁的地；恁倒睏，無人拍驚恁。我欲佇恁的地除去惡獸；刀劍也無經過恁的地。 
26	7	恁欲趕走對敵，欲佇恁的面前倒佇刀下。 
26	8	恁五人欲趕走一百人，恁一百人欲趕走一萬人；對敵欲佇恁的面前倒佇刀下。 
26	9	我欲看顧恁，互恁生養真多，也欲及恁建立我的約。 
26	10	恁欲食囥久久的舊五穀，閣為著新的搬出舊的。 
26	11	我欲佇恁中間立我的會幕；我的心也無厭惡恁。 
26	12	我欲行佇恁中間；我欲做恁的上帝，恁欲做我的百姓。 
26	13	我是耶和華──恁的上帝，曾導恁出埃及地，免得恁做的奴僕；我曾斬斷恁的軛的索，互恁挺身來行。」 
26	14	「恁若呣聽趁我，呣守我攏總的誡命， 
26	15	恁若棄拺我的律例，心內厭惡我的法度，致到無行我一切誡命，背我的約， 
26	16	我就欲按呢款待恁：我定著欲互恁驚惶、消瘦、熱病、目睭拍歹、心憂傷。恁欲空空撒種，因為恁的對敵欲食伊。 
26	17	我欲對恁變面，恁欲敗陣佇對敵的面前。怨恨恁的，欲管轄恁；無人追趕，恁也欲逃走。 
26	18	恁因為諸個代誌若猶久呣聽趁我，我就欲為著恁的罪加添七倍責罰恁。 
26	19	我欲斷絕恁有勢力的驕傲，閣欲互恁的天親像鐵，恁的地親像銅。 
26	20	恁出力著磨欲空空；因為恁的地無出伊的土產，地的樹木也無結伊的果子。 
26	21	「恁行代誌若及我反對，呣肯聽趁我，我就欲照恁的罪加添七倍降災禍互恁。 
26	22	我欲差野獸到恁的中間，咬食恁的子兒，吞滅恁的精牲，互恁的人額減少，恁的路拋荒。 
26	23	「恁因為諸個猶久無受責督來歸向我，行代誌反對我， 
26	24	我也欲行代誌來反對恁，我本身欲因為恁的罪拍恁七倍重。 
26	25	我閣欲互刀劍臨到恁，報應恁背約的罪；恁欲受圍困佇城內，我欲降瘟疫佇恁中間，也欲交恁佇對敵的手。 
26	26	我斷絕恁所倚靠的米糧。彼時，欲有十個婦仁人佇一個爐給恁餅，秤恁的額的食物互恁；恁欲食，也食飽。 
26	27	「恁因為這一切的事若猶久呣聽趁我，也行代誌反對我， 
26	28	我就欲發出大受氣，行代誌反對恁，我本身因為恁的罪責罰恁七倍的重。 
26	29	閣恁欲食恁的子的肉，恁的查某子的肉恁也欲食。 
26	30	我也欲毀壞恁的山頭壇，剉恁的日像將恁的身屍佇恁的偶像的身上；我的心也欲厭惡恁。 
26	31	我欲互恁的城拋荒，互恁諸個聖所荒廢；我也無欲鼻恁的香料的芳味。 
26	32	我欲互地荒廢，恁的對敵徛佇遐的欲因為按呢來卬愕。 
26	33	我欲四散恁佇列邦中；我也欲拔刀追趕恁。恁的地欲荒廢；恁的城欲拋荒。 
26	34	「恁佇對敵的地徛起的時，恁的地拋荒，欲享受伊的安息；佇彼時，地欲歇睏，享受伊的安息。 
26	35	地拋荒偌久，就欲得著安息許久；因為恁踮佇遐的日恁諸個安息的期伊無得著安息。 
26	36	論到恁所剩的人，我欲互佇對敵的地心驚到昏去。樹葉互風吹振動的聲，追趕；欲逃閃，那親像逃閃刀劍的，無人追趕伊，也欲跋倒。 
26	37	無人追趕的時，欲大家相夾跋倒，親像佇刀劍的頭前。恁佇對敵的面前也徛住。 
26	38	恁欲滅無佇列邦中；對敵的地欲吞食恁。 
26	39	恁所剩的人欲佇對敵的地因為家己的罪來消無，也因為祖公的罪及平平消無。 
26	40	「欲認家己的罪及祖公的罪，就是所干犯我的罪，閣認家己行代誌反對我， 
26	41	所以我行代誌反對，帶到對敵的地。彼時，無受割禮的心若有謙卑，甘願受罪的刑罰， 
26	42	我欲記念我及雅各所立的約，我欲記念我及以撒所立的約，我及亞伯拉罕所立的約，我也欲記念此個地。 
26	43	彼個地互離開，得著享受伊的安息佇伊拋荒，無佇的時。閣甘願受罪的刑罰；因為棄拺我的法度，心內厭惡我的律例。 
26	44	雖然按呢，佇對敵的地的時，我猶久無棄拺，也無厭惡，來一盡滅，致到背我及所立的約，因為我是耶和華──的上帝。 
26	45	我也欲為著的緣故記念我及的祖公所立的約。就是我佇異邦人的面前、導出埃及地的，欲做的上帝者。我是耶和華。」 
26	46	諸個律例、法度，教示就是耶和華佇伊本身及以色列人的中間佇西奈山託摩西所立的。