12	1	雖然無利益，我不得不著誇口。我欲講起主的異象及啟示。 
12	2	我識一人佇基督的，十四年前受帶到第三層天；（或是佇身軀，我呣知；或是無佇身軀，我也呣知；上帝知。） 
12	3	我識一個親像此號的人（或是佇身軀，或是無佇身軀，我呣知，上帝知。） 
12	4	伊受帶到樂園，聽見得通講的話，就是人所呣通講的。 
12	5	我欲為著此號人誇口；若是為著家己，除我的軟弱以外，我無欲誇口。 
12	6	我若愛欲誇口也呣是戇，因為我欲講真實；總是我家己約束，驚了人的評論我卡過頭佇伊所看見我，抑是伊對我所聽見的。 
12	7	閣因為諸個啟示的極大，免得我過頭自高，所以互我肉體內有茦，就是撒但的使者來拍我，免得我過頭自高。 
12	8	為著按呢，我三擺求主，互彼個離開我。 
12	9	伊給我講：「有我的恩你就夠額，因為我的氣力是佇人的軟弱來成。」所以，我真歡喜卡愛誇口我諸個軟弱，互基督的氣力住佇我。 
12	10	所以我為著基督，掠諸個軟弱、欠缺、窘逐、困迫做歡喜；因為我軟弱的時，反轉有氣力。 
12	11	我成做戇，是恁迫著我。因為我合該著互恁謳咾。我雖然無甚麼佇，實在無卡輸許個上等的使徒。 
12	12	使徒的證據，我果然用百般的吞，來行佇恁中間，就是諸個兆頭、神蹟、權能。 
12	13	除去此項我無連累恁，以外，恁猶有甚麼事呣值著其餘的教會？此個無公道的所在，請恁寬恕我。 
12	14	今此個是我第三擺備辦便欲去恁遐，也無欲連累恁；我所憶著的就是恁，呣是恁的物。因為子兒呣應該給父母捏積，是父母給子兒捏積。 
12	15	我真歡喜為著恁的靈魂來開費，也費盡家己的生命。總無我愈疼恁，愈少得著恁的疼嗎？ 
12	16	有人講我無拖倕恁，是我奇巧用詭譎的步數來提恁。 
12	17	我所差去恁遐的人，其中我有曾用甚麼人　恁啊？ 
12	18	我勸提多，也差一個兄弟及伊去。提多曾　恁嗎？阮所行豈呣是同一個神？同一樣的腳步嗎？ 
12	19	恁到今，掠做阮對恁分訴；阮佇基督講話佇上帝的面前。所疼的兄弟啊，一切的事攏是為著建立恁。 
12	20	因為我驚，驚了我來的時，豈採抵著恁無照我所愛，也恁抵著我照恁所呣愛；驚了有相爭、怨妒、受氣、結黨、誹謗、講尻脊後話、品嗙、紛亂諸個事。 
12	21	也驚了我閣來的時，我的上帝互我佇恁的面前卑微，我也為著多多從前犯罪，也無反悔所行的污穢、姦淫、放蕩的人來憂悶。