8	1	今阮所講，其中第一要緊的，就是咱有親像此號的祭司頭，已經坐佇天頂大威嚴的寶座的大旁， 
8	2	伊做聖所，及真的會幕的差用，此個會幕是主所設的，呣是人所設的。 
8	3	凡若祭司頭攏為著獻禮物及祭祀來設立，所以此個祭司頭亦的確著有所獻。 
8	4	設使伊佇地裡，就無做祭司，因為已經有照律法獻禮物的。 
8	5	所用來服事的，就是天裡的物的像及影，親像摩西欲造會幕的時，受著命令，講：「你著謹慎，照佇山頂所指示你的款式來造逐項物。」 
8	6	今耶穌已經得著卡尊貴的職，是伊做閣卡好的約的中保；就是用閣卡好的應允來設立的。 
8	7	因為頭一個約若無通嫌，就無想欲立第二個約。 
8	8	因為有嫌，就講，主講：你看，時日欲到，我欲及以色列家以及猶大家，成立新的約， 
8	9	呣是照我及列祖所立的約，就是佇牽的手，導出埃及地的時，所立的；因為無常常守我的約，我也無看顧。這是主所講的。 
8	10	主閣講：諸個日了後，我及以色列家所欲立的約是此個：就是我欲將我的律法下佇的頭腦，刻佇的心；我欲做的上帝；欲做我的百姓。 
8	11	逐人將來無教示本城的百姓及逐人的兄弟，講：你著識主；因為對細到大，攏欲識我。 
8	12	因為我欲憐憫的不義，無閣記念的罪惡。 
8	13	既然有講新的，就是互前的約做舊；凡若舊來衰退的，就是將近無去。