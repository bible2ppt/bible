17	1	非利士人聚集的軍兵，欲交戰；聚集佇屬猶大的梭哥，紮營佇以弗大憫，佇梭哥及亞西加的中間。 
17	2	掃羅及以色列人也聚集，紮營佇以拉的山谷，排隊伍，抵敵非利士人。 
17	3	非利士人徛佇此旁的山，以色列人徛佇彼旁的山，中間有山谷。 
17	4	對非利士的營中有一個戰將出來，名叫歌利亞，是迦特人，身軀高六肘閣一　； 
17	5	頭戴銅盔，身穿有鱗的戰甲，伊的戰甲的銅有五千舍客勒的重； 
17	6	大腿穿銅裙，肩頭中背銅的戟； 
17	7	槍柄大親像布機的軸心，槍尾的鐵有六百舍客勒的重。有一個涫盾牌的行佇伊的頭前。 
17	8	伊徛對以色列的軍隊喝，給講：「恁出來排隊伍欲啥事啊？我豈呣是非利士人，恁豈呣是掃羅的奴僕嗎？恁中間揀一人，互伊落來我遮。 
17	9	伊若會及我相，死我，阮就欲做恁的奴才；我若卡贏伊，死伊，恁就欲做阮的奴才，服事阮。」 
17	10	彼個非利士人閣講：「我今仔日藐視以色列諸個軍隊。恁叫一人出來，及我相。」 
17	11	掃羅及以色列眾人聽見非利士人諸個話，就真，真驚。 
17	12	大衛是猶大、伯利恆的以法他人耶西的子。耶西有八個子。當掃羅的時，耶西年歲多佇人的中間算是老人。 
17	13	耶西許個子三個卡序大的隨掃羅去出征。去出征彼三個子：大的名以利押，第二亞比拿達，第三個沙瑪。 
17	14	大衛是第一細的；彼三個卡序大的跟隨掃羅。 
17	15	大衛往來佇掃羅的所在，佇伯利恆飼伊的老父的羊。 
17	16	彼個非利士人早暗出來徛展，歷過四十日。 
17	17	耶西給伊的子大衛講：「你著給你許個兄帶烘的五穀一伊法及此十個餅，緊緊去軍營，互你許個兄； 
17	18	閣帶此十個牛奶餅，送互的千總，閣問你的兄平安無，帶伊的證據來。」 
17	19	掃羅及大衛三個兄及以色列眾人，佇以拉的山谷及非利士人交戰。 
17	20	大衛透早起來，用羊群放交一個顧守的人，照耶西所命令伊的，帶食物去。到排列車的所在，軍兵抵仔出去到戰場，喝欲交戰。 
17	21	以色列人及非利士人攏排列隊伍，兩旁的軍隊相對。 
17	22	大衛用物件交代顧物件的人的手，走到戰場，請安伊的兄。 
17	23	及講話的時，看啊，彼個戰將，就是迦特的非利士人，名歌利亞，對非利士的隊伍出來，照前所講的來講；大衛聽見。 
17	24	以色列眾人看見彼人，就走閃伊，盡在驚。 
17	25	以色列人講：「此個上來的人，你有看見嗎？伊上來是欲藐視以色列。若有人會死伊，王欲互伊大好額，將伊的查某子嫁伊，閣互伊老父一家佇以色列中免納稅當差。」 
17	26	大衛問徛佇伊身邊許個人：「有人死此個非利士人，洗除以色列的見誚，欲怎樣款待伊啊？此個無受割禮的非利士人是是誰？敢藐視永活上帝的軍隊嗎？」 
17	27	百姓照前的話應伊講：「若有人會死此人，欲按呢款待伊。」 
17	28	大衛的大兄以利押聽見伊及人講話，以利押受氣大衛，講：「你啥事落來遮？彼幾隻羊佇曠野裡，你放交是誰啊？我知你驕傲及你心內的歹，你落來不過是欲看交戰！」 
17	29	大衛講：「我有做甚麼？豈是無因端嗎？」 
17	30	大衛就離開伊去向別人，照前的話問；百姓照前的話來應伊。 
17	31	大衛所講的話已經互人聽見，就講佇掃羅的面前；掃羅就差人叫伊來。 
17	32	大衛給掃羅講：「人呣免為著彼人來失膽。你的奴僕欲去及彼個非利士人交戰。」 
17	33	掃羅對大衛講：「你會去抵敵此個非利士人及伊交戰；因為你的年歲猶久少，伊對少年就學習戰事。」 
17	34	大衛給掃羅講：「你的奴僕給老父顧羊的時，有獅抑是熊來，對羊群中咬羊仔去。 
17	35	我就伊，拍伊，救羊仔出伊的嘴。伊起來欲共我，我就伊的嘴下斗，拍死伊。 
17	36	你的奴僕曾拍死獅及熊，此個無受割禮的非利士人，也欲親像的一隻，因為伊藐視永活上帝的軍隊。」 
17	37	大衛閣講：「耶和華救我脫離獅的爪及熊的爪，伊也欲救我脫離此個非利士人的手。」掃羅給大衛講：「你去啊，耶和華欲及你佇。」 
17	38	掃羅就用伊的軍服互大衛穿，用銅的頭盔互伊戴，閣互伊穿戰甲。 
17	39	大衛用刀縖佇軍服，試行看唧；因為呣曾穿著，大衛給掃羅講：「穿諸個我行去，因為呣曾穿著。」 
17	40	大衛就褪起來。伊手抬枴仔，閣佇山坑仔揀五塊光滑的石卵，下佇袋仔，就是顧羊的人所帶的囊；手提甩石的索仔，就行倚彼個非利士人。 
17	41	彼個非利士人也愈行倚大衛，　牌的行佇伊的頭前。 
17	42	彼個非利士人抬起來看，看見大衛，就看輕伊；因為伊少歲，色緻赤，面貌好看。 
17	43	彼個非利士人給大衛講：「我豈是狗嗎，你才抬枴仔來我遮？」非利士人就指家己的上帝咒詛大衛。 
17	44	彼個非利士人閣給大衛講：「你來我遮，我欲用你的肉互空中的飛鳥及田野的野獸。」 
17	45	大衛對彼個非利士人講：「你來倚近我，是用刀用槍用戟；我來倚近你，是用萬軍耶和華的名，以色列軍隊的上帝就是你所藐視者。 
17	46	今仔日耶和華欲將你交佇我的手。我欲拍死你，你的頭殼，今仔日我欲將非利士軍兵的身屍互空中的飛鳥、地上的野獸，互普天下的人攏知以色列有上帝； 
17	47	閣互諸個歸群的人知耶和華救人，呣是用刀也呣是用槍，因為交戰的事在佇耶和華。伊欲將恁交佇阮的手。」 
17	48	彼個非利士人起來，進前近倚欲接大衛。大衛也趕緊走去，向軍隊欲接非利士人。 
17	49	大衛伸手入袋仔內提一塊石仔出來，用索甩去，射著非利士人的頭額，石仔沈入頭額，伊就倒落去，面仆佇地裡。 
17	50	按呢，大衛用甩索及石仔，卡贏非利士人，拍死伊；總是大衛的手無刀。 
17	51	大衛緊緊走去，徛佇彼個非利士人的頂面，將伊的刀拔出鞘，用彼支死伊，斬伊的頭殼。非利士眾人看見的勇士已經死，就走。 
17	52	以色列人及猶大人就起來喝喊，追非利士人，到迦特及以革倫的城門。著傷的非利士人倒佇沙拉音的路，直到迦特及以革倫。 
17	53	以色列人追非利士人倒轉來，就搶的營盤。 
17	54	大衛將彼個非利士人的頭殼帶到耶路撒冷，閣用伊的軍器下佇家己的布棚。 
17	55	掃羅看見大衛去拍非利士人的時，就問軍長押尼珥講：「押尼珥啊，彼個少年人是是誰的子？」押尼珥講：「我指王的活命來咒誓，我呣知。」 
17	56	王講：「你去問看彼個囝仔是是誰的子。」 
17	57	大衛拍死非利士人倒來，押尼珥導伊來掃羅的面前，伊的手裡有非利士人的頭殼。 
17	58	掃羅問伊講：「少年人啊，你是甚麼人的子？」大衛講：「我是你的奴僕伯利恆人耶西的子。」