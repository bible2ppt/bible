13	1	我設使會講人及天使的音語，若無仁愛，我就成做響的銅器，鳴的鐃鈸。 
13	2	我設使做先知明白攏總的奧妙，及攏總的知識，閣設使有齊備的信，夠額來移山，若無仁愛，我就算做是甚麼。 
13	3	我設使盡所有的來賑濟，閣獻我的身軀互火燒，若無仁愛，就我無得著利益。 
13	4	仁愛是寬容、慈悲；仁愛是無怨妒；仁愛無誇口，無品嗙， 
13	5	無行見誚的事，無求家己的利益，無快受氣，無記得人的歹， 
13	6	無歡喜不義，是及真理相及歡喜； 
13	7	凡事忍受，凡事相信，凡事向望，凡事吞。 
13	8	仁愛永遠無去。若是先知的職欲廢無；許個音語欲息知識欲廢無。 
13	9	因為咱所知的無完全，做先知也無完全， 
13	10	完全若到，無完全的就廢無。 
13	11	我做囝仔的時，講話親像囝仔，性情親像囝仔，意見親像囝仔，已經成人，就廢無囝仔的事。 
13	12	因為咱今對鏡看，霧霧無明，若是到彼時就當頭對面。我今所知無完全，到彼時就知，親像我互主知一樣。 
13	13	現今所存的就是信、向望、仁愛此三項，其中第一大的是仁愛。