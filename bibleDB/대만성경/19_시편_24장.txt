24	1	〔大衛的詩〕地及其中所充滿的，世界及踮佇伊中間的，攏屬耶和華。 
24	2	伊將地建立佇海的頂面，安置佇大水的頂面。 
24	3	是誰會上耶和華的山？是誰會徛佇伊聖的所在？ 
24	4	就是手清氣心清潔、存心無向虛假、咒誓無囥奸詭的人。 
24	5	此號人欲得著耶和華賜福，閣對救伊的上帝得著義。 
24	6	諸個是尋耶和華的族類，雅各的上帝啊，這是愛見你的面的人。（細拉） 
24	7	城門啊，抬起恁的頭！永遠的門啊，恁著受舉起！榮光的王欲入！ 
24	8	彼個榮光的王是是誰？就是大氣力大權能的耶和華，佇交戰有大權能的耶和華！ 
24	9	城門啊，抬起恁的頭！永遠的門啊，恁亦著抬起！榮光的王欲入！ 
24	10	彼個榮光的王是是誰？萬軍的耶和華，伊是榮光的王！（細拉）