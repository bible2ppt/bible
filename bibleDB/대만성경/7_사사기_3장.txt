3	1	耶和華所留諸個族，是欲用伊來試驗以色列人就是許個呣曾見過迦南交戰的事的， 
3	2	刁持欲互以色列後代的人知來教示交戰，就是許個前所未曾經過的人。 
3	3	所留許個族就是非利士五個首領及一切的迦南人、西頓人，及徛起黎巴嫩山的希未人，對巴力黑們山到哈馬口。 
3	4	這就是欲用，來試驗以色列人，看肯聽趁耶和華託摩西所命令列祖的誡命抑無。 
3	5	對按呢以色列人徛起佇迦南人、赫人、亞摩利人、比利洗人、希未人、耶布斯人的中間， 
3	6	娶的查某子做某，也用查某子嫁的子，續服事許個上帝。 
3	7	以色列人行耶和華所看做歹的事，記得耶和華──的上帝，去服事諸個巴力及亞舍拉， 
3	8	所以耶和華受氣以色列人，賣互米所波大米王古珊利薩田的手。以色列人服事古珊利薩田八年。 
3	9	以色列人求叫耶和華的時，耶和華就給以色列人興起一個拯救者救，就是迦勒的小弟基納斯的子俄陀聶。 
3	10	耶和華的神臨到伊，伊就做以色列的士師，出去交戰。耶和華將米所波大米王古珊利薩田交佇伊的手，伊就卡贏古珊利薩田。 
3	11	對按呢彼個地方太平四十年。基納斯的子俄陀聶死。 
3	12	以色列人閣行耶和華所看做歹的事，耶和華就互摩押王伊磯倫強盛，攻擊以色列人，因為行耶和華所看做歹的。 
3	13	伊磯倫聚集亞捫人及亞瑪力人倚伊，去拍以色列人，佔棗樹的城。 
3	14	對按呢以色列人服事摩押王伊磯倫十八年。 
3	15	以色列人求叫耶和華的時，耶和華就給興起一個拯救者，就是便雅憫人基拉的子以笏；伊是慣練用倒手的。以色列人託仗伊送禮物互摩押王伊磯倫。 
3	16	以笏為家己拍一支雙面利的劍，長一肘，縛佇正腿衣服的內面。 
3	17	伊用禮物獻互摩押王伊磯倫（伊磯倫是真肥的人）； 
3	18	獻禮物已經明白，就差帶禮物的人攏去， 
3	19	伊本身對近吉甲拍石像的所在越倒轉來，講：「王啊，我有祕密的事欲給你講。」王講：「肅靜！」徛佇伊身邊的人就攏退出。 
3	20	以笏就近伊；王家己一個坐佇涼冷的樓頂。以笏講：「我奉上帝的命令有代誌來報你。」王就對座位徛起來。 
3	21	以笏就伸倒手，對正腿拔出劍，刺入王的腹肚， 
3	22	劍的柄也續入去。劍互油咬住，因為伊無對伊的腹肚拔劍出來，就過尻脊出來。 
3	23	以笏就出去到伶廊，將許個樓門關鎖。 
3	24	伊出去了，王的奴僕到，看見樓門關鎖，就講：「伊的確是佇頂大便。」 
3	25	聽候到卬愕，看見伊無開樓頂的門，就抬鎖匙來開，看啊，的主人已經死，倒佇地裡。 
3	26	延延的時，以笏就逃走，已經過拍石像的地，閃走到西伊拉； 
3	27	已經到，就佇以法蓮山地歕哨角。以色列人就隨伊對山地落去，伊行佇頭前， 
3	28	對講：「恁隨我來，因為耶和華已經將恁的對敵摩押人交佇恁的手。」就隨伊落去，把守摩押的對面約但河的渡頭，無容允一人過去。 
3	29	彼時死摩押人約略一萬，攏是大漢的勇士，無一個走離。 
3	30	對按呢，摩押就屈服佇以色列人。地方太平八十年。 
3	31	以笏了後，有亞拿的子珊迦，伊用趕牛的鐵刺拍死六百個非利士人。伊也救以色列人。