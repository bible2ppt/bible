6	1	羊羔開七個印的一個，彼時我看，就聽見四個活物的一個，伊的聲親像雷，講：「來啊！」 
6	2	我就看，有白馬；騎伊的，有抬弓，亦有冕旒互伊。伊就出去，得勝閣欲得勝。 
6	3	開第二個印的時，我聽見第二個活物講：「來啊！」 
6	4	閣有一隻馬出來，是赤的，有權柄互彼個騎馬的，對地上搶奪和平，互人相；閣有將大支刀互伊。 
6	5	開第三個印的時，我聽見第三個活物講：「來啊！」我就看，有黑馬；騎伊的，手抬秤。 
6	6	我聽見四個活物的中間親像有聲講：「麥一升一個銀仔，大麥三升也一個銀仔；油及酒呣通拍歹。」 
6	7	開第四個印的時，我聽見第四個活物的聲講：「來啊！」 
6	8	我就看，有火灰色的馬；騎伊的，伊的名叫做死，陰府隨伊的後面同行；有權柄互，通治理地上的四份一，用刀劍、飢荒、瘟疫，及地上的野獸來滅伊。 
6	9	開第五個印的時，我看見祭壇下，有為著上帝的道理，及為著所執守的干證，來受的人的靈魂， 
6	10	大聲喉叫講：「聖閣真的主宰啊，你無審判佇地上的人，來伸阮流血的冤，欲到甚麼時啊？」 
6	11	就有白衫互逐人；閣給講，著請歇淡薄久，聽候同做奴僕的及兄弟，就是欲親像受的，數額一盡滿。 
6	12	我看伊開第六個印的時，地大振動，日變黑親像毛黑布，月歸個親像血， 
6	13	天星墜落地，親像無花果樹互大風所搖，落未熟的果子一樣。 
6	14	天就抵著遷徙，親像軸捲起來；山及海嶼攏走差。 
6	15	地上諸個王、大夫、千總、富人、猛人，以及攏總做奴僕的、自由的，家己匿佇山洞、山巖， 
6	16	對山及巖講：「壓佇阮的頂面！遮蓋阮，通閃避彼個坐佇座位者的面及羊羔的受氣； 
6	17	因為受氣的大日已經到啦，是誰徛會住啊？」