19	1	論埃及的默示：看啊，耶和華坐緊緊的雲，臨到埃及。埃及的偶像佇伊的面前愕愕惙；埃及人的心佇內面消溶。 
19	2	我欲激動埃及人攻擊埃及人──兄弟攻擊兄弟，厝邊攻擊厝邊；城攻擊城，國攻擊國。 
19	3	埃及人的心神欲佇內面失膽；我欲敗壞的計謀。欲求偶像及唸咒的、做童乩的、行邪術者。 
19	4	我欲將埃及人交佇殘忍的主的手；強暴的王欲管轄。這是主──萬軍的耶和華講的。 
19	5	海中的水欲絕斷，河水欲消無乾去。 
19	6	江河欲變臭味；埃及的河水欲減少焦啦去。蘆葦及蘆竹攏枯焦。 
19	7	河邊及河口的草埔，以及河邊所栽種的，攏枯焦，受掃除，無去。 
19	8	討漁者欲啼哭。放釣佇河裡的欲悲傷；拋網佇水裡的欲衰敗。 
19	9	織幼苧的及織白布的攏欲見誚； 
19	10	國家的柱石欲抵著拍碎，所有的倩工人，心欲煩惱。 
19	11	瑣安的首領極其愚戇；法老大智慧的謀士，所計劃的成做愚蠢。恁豈可敢對法老講：我是智慧人的子孫，我是先王的子孫？ 
19	12	你的智慧的人佇叨落？萬軍的耶和華論埃及所定著的旨意，通來知，通給你講啦！ 
19	13	瑣安的首領攏變做戇；羅弗的首領攏受迷惑。埃及支派厝角頭的石，導伊的百姓佇迷路。 
19	14	耶和華用乖謬的神參入佇中間；致到導埃及一切所行的攏差錯，親像食酒醉的人嘔吐的時東倒西歪一樣。 
19	15	埃及的中間，無論頭及尾，棕枝及蘆葦，所做的工無一項會成。 
19	16	到彼日，埃及欲親像婦仁人一樣，閣欲驚惶愕愕惙，因為萬軍的耶和華的手的舞弄，就是伊佇的頂面所舞弄的。 
19	17	猶大地欲做埃及所驚惶的，見若對伊講起猶大地，伊就驚惶。這是萬軍的耶和華對佇埃及所定著的旨意。 
19	18	當彼日，埃及地欲有五個城講迦南的腔口，閣指萬軍的耶和華來咒誓。欲有一個稱做「滅無的城」。 
19	19	當彼日，佇埃及地的中間欲為著耶和華起一座壇；佇埃及的邊界欲為耶和華　一支柱。 
19	20	這攏欲佇埃及地為萬軍的耶和華做記號及證據。埃及人因為受人的制壓哀求耶和華，伊就差一位拯救者就是有才能者，來拯救。 
19	21	耶和華欲互埃及人識伊。佇彼日，埃及人的確識耶和華，亦欲獻祭物及禮物敬拜伊，閣對耶和華下願謝願。 
19	22	耶和華欲拍埃及，亦拍亦醫治伊，欲歸向耶和華。伊欲聽的祈禱，來醫治。 
19	23	當彼日，欲有大路對埃及透到亞述。亞述人欲入埃及，埃及人亦欲入亞述；埃及人欲及亞述人相及服事耶和華。 
19	24	當彼日，以色列欲及埃及參亞述三個平列，互地上的人得著福氣； 
19	25	因為萬軍的耶和華賜福，講：「埃及──我的百姓，亞述──我的手所造的，以色列──我的產業，攏有福氣！」