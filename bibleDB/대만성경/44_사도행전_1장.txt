1	1	提阿非羅啊，我已經將耶穌對起頭所行所教示的， 
1	2	直到伊託仗聖神命令所揀的使徒了後，受接接上天的日，逐項記載佇前的冊。 
1	3	伊受害了後，曾用多多憑據，佇四十日的中間，出現互使徒看見，來顯明伊家己是活，續講論上帝國的事。 
1	4	伊及聚集的時，命令，講：「呣通離開耶路撒冷，著聽候父所應允的，就是恁曾對我聽見的。 
1	5	因為約翰用水行洗禮，獨獨恁閣無幾日，欲佇聖神受洗。」 
1	6	按呢聚集的時，問伊講：「主啊，你佇此時欲將國復倒互以色列嗎？」 
1	7	伊就給講：「父所下佇伊家己權內的時及期，呣是恁所通知。 
1	8	獨獨聖神臨到恁的時，恁欲得著才能，閣佇耶路撒冷、遍猶太，及撒瑪利亞，直到地極，欲做我的干證。」 
1	9	諸個話講了，看的時，耶穌受舉起上天，有雲接接伊，就看見。 
1	10	伊去的時，向天注目看，忽然有二人穿白衫，徛佇身邊， 
1	11	講：「加利利人啊，啥事徛看天？此個耶穌離別恁受接接上天，恁看伊按呢上天，伊亦欲照按呢來。」 
1	12	彼時對彼個名叫橄欖的山，倒去耶路撒冷，此個山近耶路撒冷，相離開有安息日的路站。 
1	13	已經入，就上所住的樓頂；有彼得、約翰、雅各、安得烈、腓力、及多馬、巴多羅買、及馬太、亞勒腓的子雅各，及西羅底的西門，及雅各的子猶大。 
1	14	諸個人及幾若個婦仁人以及耶穌的老母馬利亞，參伊的兄弟，攏同心專務祈禱。 
1	15	當時，同聚集的眾人，約略一百二十名，彼得佇兄弟中徛起來， 
1	16	講：「兄弟啊，聖神借大衛的嘴，所讖語導人掠耶穌的猶大的，此個聖經應驗是應該。 
1	17	因為伊曾及阮同列，閣佇此個工亦有份。 
1	18	今此人用伊行不義所得著的工錢來買園，身軀仆落來，腹肚爆裂，腸仔攏流出。 
1	19	佇耶路撒冷的人攏知，所以照的腔口叫彼區園做亞革大馬，就是「血園」。 
1	20	因為詩篇記載，講：互伊的厝拋荒，無人佇遐徛；閣講：伊監督的職互別人擔當。 
1	21	所以，主耶穌佇咱中間出入的時， 
1	22	對約翰行洗禮起，到耶穌離別咱受接接的日，所有常常及阮做伴的人，佇中間著有一個及阮相及做伊復活的干證。」 
1	23	對按呢舉二人，就是約瑟叫做巴撒巴，亦名猶士都，閣一個是馬提亞。 
1	24	就祈禱講：「主啊，你是識眾人的心的，佇此二人中，指明叨落一人是你所揀的， 
1	25	來有份佇此個工及使徒的職。就是猶大所離開，欲去伊家己的所在的。」 
1	26	對按呢給拈鬮，拈著馬提亞；伊就及十一個使徒同列。