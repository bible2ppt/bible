22	1	當耶和華救大衛脫離一切的對敵的手，及掃羅的手的日，伊向耶和華唸此個詩的話， 
22	2	講：耶和華是我的山巖，我的營寨，拯救我者， 
22	3	上帝是我的石磐，我欲倚靠伊。伊是盾牌，是拯救我的角，是我的高台，是我的避難所。拯救我者啊，你是救我脫離強暴的。 
22	4	我欲求叫耶和華，伊是應該謳咾的。按呢，我欲得著救脫離我的對敵。 
22	5	死無的水湧圍我，匪類的氾濫互我驚。 
22	6	陰間的索纏我，死無的活罩到佇我。 
22	7	我佇患難中求叫耶和華，我求叫我的上帝。伊對殿裡聽我的聲；我的求叫入伊的耳孔。 
22	8	地就振動搖泏，天的根基也栗栗戰，為著伊的受氣來振動。 
22	9	對伊的鼻孔有煙淐上去；對伊的嘴有出燒滅的火，炭對按呢。 
22	10	伊互天低落來，就降臨；佇伊的腳下有黑雲。 
22	11	伊騎兵飛，佇風的翅頂顯現。 
22	12	伊用黑暗做周圍的帳房，就是聚集的水、及空中的密雲。 
22	13	因為伊面前的光，火炭就起來。 
22	14	耶和華對天起雷；至高者發出伊的聲。 
22	15	伊射箭來，趕散，閃爁來互亂。 
22	16	海底就出現，大地的根基也露現，是因為耶和華的責備，也因為伊的鼻孔歕出的氣。 
22	17	伊對頂面伸手我，對大水中牽我出。 
22	18	伊救我脫離勇猛的對敵及許個怨恨我的人，因為比我卡有力。 
22	19	我抵著患難的日，來窘迫我；總是耶和華是我所倚靠的。 
22	20	伊導我到開闊的所在；伊救我，因為伊歡喜我。 
22	21	耶和華照我的公義報答我，照我的手的清氣報賞我。 
22	22	因為我守耶和華的道路，未曾做歹離開我的上帝。 
22	23	伊一切的法度佇我的面前；伊的律例，我也無悖逆。 
22	24	我對佇伊是完全；我也守本身無行我的歹。 
22	25	所以耶和華報賞我是照我的公義，也照我佇伊的目睭前的清氣。 
22	26	對佇仁慈的人，你顯明家己是仁慈；對佇完全的人，你顯明家己是完全； 
22	27	對佇清氣的人，你顯明家己是清氣；對佇乖僻的人，你顯明家己是彎曲。 
22	28	困苦的百姓，你救伊；你的目睭看驕傲的人，互伊降低。 
22	29	耶和華啊，你是我的燈；耶和華欲照光我的黑暗。 
22	30	因為我倚靠你衝入軍隊，倚靠我的上帝就跳過牆。 
22	31	論到上帝，伊的道路是完全的；耶和華的話是過鍛煉的。見若倚靠伊的，伊就做的盾牌。 
22	32	耶和華以外，是誰是上帝啊？咱的上帝以外，是誰是石磐啊？ 
22	33	上帝是我堅固的營寨，伊引導完全的人行伊的路。 
22	34	伊互我的腳親像鹿母，互我徛佇我高的所在。 
22	35	伊教示我的手會交戰，致到我的手骨會開銅弓。 
22	36	你用你的拯救互我做盾牌；你的溫柔互我做大。 
22	37	你互我的腳所踏的地開闊；我的腳也未曾踏脫。 
22	38	我追我的對敵，來剪除，未剿滅的代先，我無倒轉來。 
22	39	我剿滅，拍傷，互起來；倒佇我的腳下。 
22	40	因為你曾用氣力縖我，互我會交戰；你互許個起來攻擊我的攏降服我。 
22	41	你互我的對敵向我越轉身，互我通剪除許個怨恨我的人。 
22	42	四界看，也無拯救的；就向望耶和華，伊也呣應伊。 
22	43	我搥幼幼，親像地上的塵埃；我踏親像街路的土糜，互四散。 
22	44	你救我脫離我的百姓的相爭，保存我做列國的頭目；我所呣識的百姓欲服事我。 
22	45	外邦人欲投降我，一下聽見就欲遵趁我。 
22	46	外邦人欲衰敗，對秘密的所在愕愕惙出來。 
22	47	耶和華是活的，願我的石磐得著謳咾！願上帝──就是救我的石磐的得著尊做高！ 
22	48	就是替我伸冤的上帝、互許個百姓降服我的。 
22	49	救我脫離我的對敵的，閣舉起我，卡高許個起來攻擊我的；你救我脫離強暴的人。 
22	50	耶和華啊，因為按呢我欲佇列邦感謝你，也欲唱歌謳咾你的名。 
22	51	耶和華大大拯救伊所設立的王，施慈愛互伊所抹油者，就是互大衛及伊的後裔，到永遠！