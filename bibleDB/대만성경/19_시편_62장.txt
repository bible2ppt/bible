62	1	〔大衛的詩，照耶杜頓的作法交互樂官。〕我的心靜靜，專務聽候上帝；我的拯救是對伊來。 
62	2	獨獨伊是我的石磐，拯救我的；伊是我的高台，我大搖動。 
62	3	恁大家攻擊人，將伊毀壞，親像毀壞敧斜的牆、欲倒的壁，欲到底時啊？ 
62	4	相及計謀，專務欲對伊尊貴的位給伊捙落去；歡喜白賊，嘴祝福，心咒詛。（細拉） 
62	5	我的神啊，你著靜靜，專務聽候上帝，因為我的向望是對伊來。 
62	6	獨獨伊是我的石磐，是拯救我的；伊是我的高台，我搖動。 
62	7	我的拯救、我的榮光在佇上帝；我的氣力的石磐、我的閃避的所在亦在佇上帝。 
62	8	恁眾百姓著時時倚靠伊，佇伊的面前傾出恁的心；上帝是咱逃閃的所在。（細拉） 
62	9	卑微的人真正是空虛；尊貴的人也是虛假；下佇天秤碗的確浮起來；一概比呼吸的氣卡輕。 
62	10	呣通倚靠暴虐，呣通因為搶提來驕傲；若財寶加添，呣通注意佇遐。 
62	11	上帝講一擺，我有聽見二項：就是權能屬佇上帝。 
62	12	主啊，慈愛亦是屬佇你，因為你照逐人的所行來報應伊。