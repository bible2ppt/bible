12	1	耶和華佇埃及地對摩西、亞倫講： 
12	2	「此月著做恁的正月，做年年的頭一月。 
12	3	恁著對以色列的全會講：本月初十日，逐人著照老父的家取羊仔，一家一隻。 
12	4	若是一家的人甚少，一隻羊仔食了，伊著及隔壁的厝邊照人額相及取一隻。恁備辦羊仔，著按算逐人所會食的量。 
12	5	恁的羊仔著無瑕疵的、未滿年的羊仔，恁著對綿羊中，抑是山羊中取伊，攏通。 
12	6	恁著留到本月十四日，黃昏的時，以色列全會的眾人著羊仔。 
12	7	著取淡薄血，抹佇食羊仔彼間厝雙旁的門　及門楣。 
12	8	彼暝著食羊仔的肉；用火伊，及無酵餅苦菜參食。 
12	9	呣通生生食，決斷呣通用水煮，著用火，頭、腳、及五臟，攏著食。 
12	10	攏呣通留過早起；若留到過早起，著用火燒。 
12	11	恁著按呢食伊，腰縖帶，腳穿鞋，手抬柺仔，也著趕緊食；這是耶和華的過節。 
12	12	因為彼暝我欲遍行埃及地，拍死埃及地一切頭上生的，無論人及精牲，閣欲審判埃及一切的上帝。我就是耶和華。 
12	13	此個血佇恁所徛起的厝欲做恁的記號；我一下看見此個血，就對恁過去。我拍埃及地的時，災禍無到佇恁來滅恁。」 
12	14	「恁著用此日做紀念，守伊做耶和華的節，恁著代代守此個節做永遠的例。 
12	15	恁著食無酵餅七日久。頭一日著對恁逐間厝除去酵；因為對頭一日，到第七日，凡若食有酵的，欲對以色列中除去。 
12	16	頭一日恁著有聖會，七日也著有聖會。此二日，除去備辦逐人所著食的以外，無論甚麼工攏呣通做。 
12	17	恁著守無酵節，因為我扺扺佇彼日導恁的軍隊對埃及地出來。所以，恁著守此日，逐世代做永遠的例。 
12	18	對正月十四下昏，到二一下昏，恁著食無酵餅。 
12	19	佇恁逐間厝，七日內呣通有酵；因為見若食有酵的物，無論是寄腳的，抑是本地的，彼人著對以色列會中除去。 
12	20	有酵的物，恁攏呣通食；佇恁一切徛起的所在著食無酵餅。」 
12	21	摩西就叫以色列眾長老來，給講：「恁逐人著照家口取羊仔，伊做過節。 
12	22	恁著提一把的牛膝草，搵盆內的血，用盆內的血抹門楣及雙旁的門豎。恁無論甚麼人呣通對伊的厝出門，直到明仔早起。 
12	23	因為耶和華欲遍行拍死埃及人，伊看見血佇門楣及雙旁的門豎，耶和華就欲過彼個門，呣准滅生命的入恁的厝，來拍死恁。 
12	24	此個事，恁著守伊，做恁及恁的子孫永遠的例。 
12	25	後來，恁到耶和華照伊所應允賞賜恁彼個地，就著守此個禮。 
12	26	恁的子兒若問恁：『為啥事行此個禮？』 
12	27	恁就著講：『這是耶和華過節的祭。當以色列人佇埃及的時，伊拍死埃及人，過以色列人的厝，救咱逐家。』」對按呢百姓俯頭敬拜。 
12	28	以色列人就去按呢行，耶和華所吩咐摩西、亞倫的照按呢行。 
12	29	到半暝，耶和華將埃及地所有的大子，就是對坐位的法老的大子，到監犯的大子，以及頭水生的精牲，一盡死。 
12	30	法老及一切的人臣，及埃及的眾人，暝時攏起來。佇埃及有大啼哭的聲，因為無一家無死人。 
12	31	法老透暝召摩西、亞倫，講：「起來！及以色列人著對我的百姓中間出去，照恁所講的，去服事耶和華！ 
12	32	也照恁所講的，連羊群牛群帶帶去！也著給我祝福。」 
12	33	埃及人迫百姓，教緊緊出的地，講：「阮攏死啦。」 
12	34	百姓就提無酵的生麵，將摶麵的器具包佇衫內，背佇肩頭頂。 
12	35	以色列人照摩西的話行，對埃及討銀器、金器及衣裳。 
12	36	耶和華互百姓得著恩典佇埃及人的面前，照所討的互。對按呢搶埃及人。 
12	37	以色列人對蘭塞去疏割；除囝仔以外，步行的大人約有六十萬。 
12	38	閣有多多雜族的人，也有羊群牛群多多精牲，及上去。 
12	39	用埃及帶出來的生麵做無酵餅。無發酵是因為受迫出埃及，會延延得，也無為家己備辦甚麼食物。 
12	40	以色列人出外佇埃及四百三十年。 
12	41	到四百三十年滿抵抵彼日，耶和華的軍隊攏對埃及地出來。 
12	42	此暝著為耶和華守伊；因為伊導出埃及地，這是耶和華的暝，是以色列眾人代代所著守的。 
12	43	耶和華對摩西、亞倫講：「過節的例是按呢：外邦人攏呣通食伊。 
12	44	獨獨逐人用銀買的奴僕，已經給伊行割禮就通食。 
12	45	寄腳的及倩工人攏呣通食。 
12	46	著佇一間厝食伊；一塊肉也呣通帶出厝外。伊的骨一支也呣通拍折。 
12	47	以色列全會攏著守伊。 
12	48	若有外族人出外佇恁中間，愛守過節來服事耶和華，伊所有的查甫人著受割禮，然後伊通來守，就及本族的人無各樣；總是無受割禮的人，攏呣通食伊。 
12	49	本族的人及外族的人出外佇恁中間，攏同一樣的例。」 
12	50	以色列眾人就按呢行，照耶和華所吩咐摩西、亞倫的去做。 
12	51	當彼日，耶和華導以色列人照的軍隊，出埃及地。