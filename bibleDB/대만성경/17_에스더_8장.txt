8	1	當彼日，亞哈隨魯王將猶大人的對敵哈曼的家產賞賜王后以斯帖。末底改也來王的面前，因為以斯帖已經給王講，末底改是伊的甚麼親。 
8	2	王剝家己的手指來互末底改，就是對哈曼提倒轉的。以斯帖閣設立末底改來管理哈曼的家產。 
8	3	以斯帖閣講佇王的面前，仆佇伊的腳下，流目屎，求伊除亞甲族哈曼的陷害以及伊謀害猶大人的計謀。 
8	4	王向以斯帖抬起伊金的枴仔；以斯帖就起來，徛佇王的面前， 
8	5	講：「王若掠做好，我若得著恩典佇王的目睭前，王掠此個事做著，我若得著歡喜佇王的目睭前，就懇求出詔，取消亞甲族哈米大他的子哈曼所計謀的詔，就是伊所寫欲滅王逐省的猶大人的。 
8	6	因為我豈會忍得看見家己的百姓受陷害？豈會忍得看家己的宗族受滅啊？」 
8	7	亞哈隨魯王就給王后以斯帖及猶大人末底改講：「因為哈曼謀害猶大人，我已經將伊的家產互以斯帖，人也將哈曼吊佇柴架頂。 
8	8	恁也通用王的名照恁的意思寫諭旨互猶大人，用王的手指蓋印；因為見若用王的名來寫的，用王的手指蓋印的詔，無人會取消伊。」 
8	9	第三月，就是西彎月二十三日，彼時召王的書記來，照末底改一切所命令的，出詔互猶大人，也到佇人臣及逐省的總督、首領，就是對印度到古實共一百二十七省，到佇逐省照的文字，到逐族的百姓照的腔口，到猶大人照的文字、照的腔口。 
8	10	末底改用亞哈隨魯王的名寫諭旨，用王的手指蓋印，將彼個詔交佇騎馬的走文書者，騎王的馬　所生的，國內公事用的好馬，來傳伊。 
8	11	佇諭旨的內面，王准佇逐個城的猶大人聚集，起來保護家己的生命，見若逐省的兵及百姓欲攻擊的，通剿滅死互死無及的囝仔婦仁人，搶的貨財做贓物。 
8	12	佇亞哈隨魯王的逐省，佇十二月，就是亞達月十三日，彼一日的內面通按呢做。 
8	13	抄寫彼個諭旨，頒行逐省，報告逐族，互猶大人備辦聽候彼日，對伊的對敵來報仇。 
8	14	許個走文書者奉王的命令真迫切，騎國內公事所用的快馬緊緊起身，此個詔也頒行書珊宮。 
8	15	末底改穿藍色白色的朝服，戴大頂的金冕旒，閣穿紫色幼苧布的外服，對王的面前出來；書珊城的百姓攏出歡喜快樂的聲。 
8	16	猶大人有榮光，歡喜快樂尊貴。 
8	17	王的諭旨所到的逐省逐城，猶大人攏歡喜快樂，設筵席，掠彼日做好日，彼所在的百姓，因為驚猶大人，多多入猶大籍。