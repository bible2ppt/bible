4	1	所羅門王做以色列眾人的王。 
4	2	伊所有的人臣記佇下面：撒督的子亞撒利雅做祭司， 
4	3	示沙二個子以利何烈、亞希亞做秘書，亞希律的子約沙法做史官， 
4	4	耶何耶大的子比拿雅做軍長，撒督及亞比亞他做祭司， 
4	5	拿單的子亞撒利雅做眾官長，拿單的子撒布得做祭司，也做王的朋友， 
4	6	亞希煞做管家的，亞比大的子亞多尼蘭做督工的。 
4	7	所羅門佇以色列全地設立十二個官員，為著王及伊的家備辦食物，每年逐人一月日備辦食物。 
4	8	的名記佇下底：佇以法蓮山地有便戶珥； 
4	9	佇瑪迦斯、沙賓、伯示麥、以倫伯哈南有便底甲； 
4	10	佇亞魯泊有便希悉，伊也佇梭哥及希弗全地； 
4	11	佇多珥的全山地有便亞比拿達，伊娶所羅門的查某子他法做某； 
4	12	佇他納及米吉多，及倚近撒拉他拿、耶斯列下旁的伯善全地，對伯善到亞伯米何拉到約念的外面，有亞希律的子巴拿； 
4	13	佇基列的拉末有便基別，伊也佇基列的瑪拿西子孫睚珥許個城，巴珊的亞珥歌伯地的大城六十座城，攏有城牆及銅的門楗； 
4	14	佇瑪哈念有易多的子亞希拿達； 
4	15	佇拿弗他利有亞希瑪斯，伊也娶所羅門一個查某子巴實抹做某； 
4	16	佇亞設及亞祿有戶篩的子巴拿； 
4	17	佇以薩迦有帕路亞的子約沙法； 
4	18	佇便雅憫有以拉的子示每； 
4	19	佇基列地，有烏利的子基別，伊也佇亞摩利王西宏及巴珊王噩的地，獨獨伊一人佇遐做官。 
4	20	猶大及以色列眾人真多，親像海邊的沙許多，也食也飲也真快樂。 
4	21	對大河到非利士地，直到埃及邊界許個國，所羅門攏管轄。所羅門活的日，攏進貢服事伊。 
4	22	所羅門逐日所用來食的：幼的麵粉三十歌珥，粗的麵粉六十歌珥， 
4	23	肥的牛十隻，草場的牛二十隻，羊一百隻，猶有鹿、羚羊、赤鹿，及肥的雞。 
4	24	因為伊管轄大河此旁的全地，對提弗薩到迦薩，就是彼個河此旁諸個王，閣佇伊四圍的四方攏享受太平。 
4	25	所羅門活的日，對但到別是巴的猶大人及以色列人攏安然徛起，逐人佇伊的葡萄樹腳及無花果樹腳。 
4	26	所羅門有四萬間套車的馬房，有馬兵一萬二千。 
4	27	許個官員逐個照伊的月份給所羅門王，及見若坐所羅門王的桌的備辦食物，攏無欠一項。 
4	28	各人盡伊的職，為著馬及跑的馬帶大麥及草料到的所在。 
4	29	上帝賞賜所羅門智慧聰明極大，心也開闊，親像海邊的沙。 
4	30	所羅門的智慧過東方的人的智慧及埃及一切的智慧。 
4	31	伊的智慧贏過萬人，贏過以斯拉人以探，及瑪曷的子希幔、甲各、達大。伊的名聲報揚佇四圍列國。 
4	32	伊做箴言三千句，詩歌一千連五首。 
4	33	伊講論草木，對黎巴嫩的柏香樹到牆頂發起來的牛膝草，閣講論走獸、飛鳥、蟲水族。 
4	34	有人對列邦來聽所羅門智慧的話，天下列王聽見所羅門的智慧，也有差人來。