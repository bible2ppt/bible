9	1	上帝賜福挪亞及伊的子，亦對講：「恁著生湠多多，充滿地上。 
9	2	見若地上的走獸及天裡的鳥攏欲驚恁，畏恁，連地上一切的蟲及海裡一切的魚攏交付恁的手。 
9	3	見若活的動物攏做恁的食物。諸個一切我攏互恁，親像互恁菜蔬一樣。 
9	4	獨獨有活命的肉，就是有含血的，恁呣通食。 
9	5	流恁的血，就是流恁活命的血的罪，我欲討伊，我欲對各樣走獸討，亦欲對人的手，以及逐人兄弟的手，來討人的活命。 
9	6	見若互人流血者，人也欲互伊流血，因為上帝造人是親像伊家己的像。 
9	7	恁著生湠多多，佇地面上著興旺，加添真多。」 
9	8	上帝給挪亞及伊的子講： 
9	9	「我，我及恁以及恁的後裔立我的約。 
9	10	亦及許個及恁佇一切的活物──就是及恁佇的飛鳥、精牲一切走獸，見若對大船出來地上一切的走獸──立約。 
9	11	我及恁立我的約，見有肉體的，無閣互大水滅無，亦無閣有大水毀壞土地。」 
9	12	上帝講：「我及恁亦及許個及恁佇逐樣的活物所立永世代的約是有記號。 
9	13	我將我的虹下佇雲裡，通做我及地立約的記號。 
9	14	以後我互雲起遮地的時，欲有虹出現佇雲裡。 
9	15	我就記念我及恁以及逐樣有肉體的活物所立的約，水無閣氾濫損壞一切有肉體的物。 
9	16	虹欲出現佇雲裡，我欲看伊，互我記念上帝及地上逐樣有肉體的活物所立永遠的約。」 
9	17	上帝對挪亞講：「這就是我及地上一切有肉體的物所立的約的記號。」 
9	18	挪亞的子出大船的就是閃、含、雅弗。含是迦南的老父。 
9	19	此三個是挪亞的子，對遍滿全地。 
9	20	挪亞起手做農夫，栽種葡萄園。 
9	21	飲彼個酒來醉，佇布棚內褪裼裼。 
9	22	迦南的老父含看老父褪裼，去外面給二個兄弟講。 
9	23	閃及雅弗提一領衫靠佇的肩頭，倒退行來遮老父的褪裼；的面向出無看見老父的褪裼。 
9	24	挪亞酒醉醒，才知第二子的所做。 
9	25	就講：迦南著受咒詛，伊欲做伊的兄弟奴僕的奴僕； 
9	26	閣講：著謳咾耶和華──閃的上帝！迦南做閃的奴僕。 
9	27	願上帝互雅弗發展，互伊住佇閃的布棚；迦南亦做伊的奴僕。 
9	28	大水了後，挪亞猶活三百五十年。 
9	29	挪亞計共享壽九百五十歲才死。