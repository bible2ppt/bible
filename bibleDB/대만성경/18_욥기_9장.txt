9	1	約伯應講： 
9	2	我真正知是按呢；因為人佇上帝的面前豈會算做義啊？ 
9	3	若欲及伊辯論，千項也應伊一項。 
9	4	伊的心是智慧，伊的力是大。是誰抵抗伊也得著安然？ 
9	5	伊移徙山，山也呣知，伊受氣中互山崩落去。 
9	6	伊互地振動，離開伊的本位，地的柱就搖泏。 
9	7	伊命令日，日就無出，閣封密眾星。 
9	8	伊家己展開天，閣行踏佇海湧的頂面。 
9	9	伊創造北斗、參星、昴星，及南方的密宮； 
9	10	伊行代誌大，到測　得，行奇事，算了。 
9	11	看啊，伊對我遮經過，我也無看見；伊行過去，我也呣知。 
9	12	看啊，伊搶去，是誰會阻擋伊？是誰敢問伊：你做甚麼？ 
9	13	上帝的確無收回伊的受氣；扶助拉哈伯的，屈落佇伊的下面。 
9	14	何況，我豈可敢應伊，抑是揀甚麼話來及伊辯論？ 
9	15	我雖然是公義，也呣敢應伊，獨獨對審判我者求恩。 
9	16	我若求叫伊，伊若應我；我也呣信伊有聽我的聲。 
9	17	因為伊用大風拍我，無緣故加添我的傷。 
9	18	伊呣容允我喘一個氣，獨獨用苦充滿我。 
9	19	若論強猛，看啊，伊的力佇遮！若論審判，是誰會給我定著期日？ 
9	20	我雖然做義，我家己的嘴欲定我的罪；我雖然完全，伊欲顯明我的橫逆。 
9	21	我是完全的，我無顧家己；我看輕我的活命。 
9	22	通通是一樣，所以我講，完全者及行歹者，伊攏剿滅。 
9	23	災禍若忽然拍死人，伊就恥笑無罪的人抵著試煉， 
9	24	世界交付佇歹人的手；伊遮蓋審判司的面，若呣是伊，是是誰啊？ 
9	25	我的日子比走文書者卡緊，緊緊過去，無看見甚麼福氣。 
9	26	緊緊過去親像快船，閣親像鷹緊緊飛落去物。 
9	27	我若講：欲記得我的哀怨，欲解我的憂容，做歡喜； 
9	28	我就驚我諸個憂苦，因為我知你的確無掠我做無罪。 
9	29	我欲受定罪，我啥事空空著磨啊？ 
9	30	我若用雪的水家己洗，用鹼清氣我的手， 
9	31	你欲我佇溝仔底，我的衫也欲厭惡我。 
9	32	因為伊呣是世間人親像我，互我通應伊，也互阮通對訊。 
9	33	阮中間無有判斷者，通互阮二彼降服伊。 
9	34	願伊徙伊的柺仔離開我，無用伊的威嚴互我驚。 
9	35	我就敢講，也無驚伊，總是我本呣是彼款。