4	1	我閣越轉看，佇日光的下面所行一切的壓迫。看啊，受壓迫的流目屎，閣無人安慰；壓迫的勢力，也無人安慰。 
4	2	因為按呢，我謳咾許個已經死的死人，贏過許個猶活的活人。 
4	3	閣彼個猶未出世的，就是未看見日光的下面所做的歹代的，我看伊比此二等號猶卡好。 
4	4	我閣看見人為著一切的著磨及逐樣奇巧的工就互厝邊怨妒。這也是空虛，也是掠風。 
4	5	愚戇的人手拍叉，食家己的肉。 
4	6	一手滿滿，也有平安，贏過二手滿滿，來勞碌掠風。 
4	7	我閣越轉，看佇日光的下面有空虛的事： 
4	8	有人孤單無二個，無子也無兄弟，竟然勞碌無息，伊的目睭無看錢財做夠額。伊講：「我勞碌，刻苦家己，無享福，到底為是誰啊？」這也是空虛，也是極重的勞苦。 
4	9	二人總比一人卡好，因為相及著磨得著好的效果。 
4	10	若是跋倒，此人通扶伊的同伴起來；若是單身來跋倒，無別人扶伊起來，此人就有災禍。 
4	11	閣，二人相及睏就會燒烙，若家己一人豈可會燒啊？ 
4	12	單單一人就人會拍贏伊，若有二人就會抵當伊；三股的索無快快斷。 
4	13	喪鄉閣有智慧的少年人贏過年老呣肯受諫諍戇的王。 
4	14	此個人是對監內出來做王，佇伊的國內，出世是喪鄉人。 
4	15	我看佇日光的下面行的活人攏趁彼個少年人就是第二個，續接伊的位者。 
4	16	伊所管的百姓多多，算得；後來的人無為著伊來歡喜。這也是空虛，也是掠風。