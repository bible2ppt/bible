3	1	看啊，因為主──萬軍的耶和華對耶路撒冷及猶大，除去所倚靠的，所依倚的，就是所倚靠的米糧，所倚靠的水； 
3	2	除去勇士及戰士，審判官及先知，占卜者及長老， 
3	3	五十夫長及尊貴的人，謀士及巧的師傅，以及行法術的。 
3	4	我欲互囝仔做的領袖，互嬰仔管轄。 
3	5	百姓欲大家相壓制；逐人受厝邊的壓制。少年人欲侮慢老人；卑賤的人欲侮慢尊貴的人。 
3	6	人欲佇伊的老父的家伊的兄弟，講：你有衣服，著做阮的官長。此個倒壞的景況通歸你的手料理！ 
3	7	彼時，伊欲大聲講：我無欲做醫治恁的；因為我的家無米糧，也無衣服，恁呣通設立我做百姓的官長。 
3	8	耶路撒冷衰敗，猶大倒壞；因為的嘴舌以及行做及耶和華反對，惹著伊榮光的目睭。 
3	9	的面色干證家己的無正直；講起家己的罪惡，並無隱瞞，親像所多瑪一樣。有災禍啊！因為家己取災害。 
3	10	論義人恁著講：伊有福氣，因為欲食家己行做所結的果子。 
3	11	歹人有災禍啊！伊欲抵著災難！因為欲照伊所行的受報應。 
3	12	論到我的百姓，囝仔壓制，婦仁人管轄。我的百姓啊，引導你的互你行差錯，閣毀壞你所行的道路。 
3	13	耶和華起來爭辯，徛審判許個百姓。 
3	14	耶和華欲審問伊百姓中的長老及的領袖，講：食了葡萄園的果子的就是恁；對喪鄉人所搶的攏佇恁的家。 
3	15	恁啥事壓制我的百姓，掃喪鄉人的面皮？這是主──萬軍的耶和華講的。 
3	16	耶和華閣講：因為錫安許個查某子驕傲，行路頷頸伸長長，看人使目尾，跕腳行，腳環鏗鏘哮， 
3	17	所以，主欲互錫安許個查某子臭頭堅疕；耶和華閣互赤身露體。 
3	18	到彼日，主欲除去娞的腳環、頭毛網、月簪、 
3	19	耳環、手鐲、罩面的帕、 
3	20	花帽、腳鍊、花帶、香盒、符袋、 
3	21	手指、鼻環、 
3	22	禮服，外套、披肩、荷包、 
3	23	手鏡，幼苧衫、包頭的巾、遮身軀的帕。 
3	24	欲有臭氣來替芳味，索仔來替腰帶，頭殼光裸裸來替娞的頭毛，麻布縖腰來替娞的衣服，用火的灸傷來替伊娞的面貌。 
3	25	你的查甫丁欲倒佇刀下；你的勇士欲死佇戰陣。 
3	26	伊的城門欲悲傷、哀叫；伊欲冷靜坐佇土腳。