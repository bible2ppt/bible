29	1	先知耶利米對耶路撒冷寄批互受掠猶佇者的老大，及諸個祭司、先知、眾百姓，就是尼布甲尼撒對耶路撒冷掠到巴比倫者。 
29	2	（這是佇耶哥尼雅王、及太后、太監、及猶大、耶路撒冷的貴族，以及工匠、鐵匠攏離開耶路撒冷的了後。） 
29	3	彼張批託仗沙番的子以利亞薩及希勒家的子基瑪利帶去。此二人就是猶大王西底家差去巴比倫見巴比倫王尼布甲尼撒者。 
29	4	批內講：「萬軍的耶和華──以色列的上帝對一切受掠去者（就是我互對耶路撒冷受掠到巴比倫的人）按呢講： 
29	5	恁著起厝，來徛起，作園來食伊的果子； 
29	6	娶某來生子，查某子，給恁的子娶某，互恁的查某子出嫁，互生子，查某子。通佇遐加添多多，無減少。 
29	7	我所互恁受掠去彼個城，恁著圖謀伊的平安，替伊祈禱耶和華；因為伊得著平安，恁亦隨伊平安。 
29	8	萬軍的耶和華──以色列的上帝按呢講：莫得互恁中間的先知及卜卦者引誘，亦莫得信恁的夢，就是恁所夢見的； 
29	9	因為託我的名對恁宣傳白賊話，我並無差。這是耶和華講的。 
29	10	「因為耶和華按呢講：巴比倫七十年的期限已經滿，我欲臨到恁，成我對恁所講的好話；互恁倒來此個所在。 
29	11	耶和華講：我知我對恁所存的意思是賞賜平安的意思，呣是降災禍，欲互恁尾境有向望。 
29	12	彼時恁欲求叫我，欲去祈禱我，我欲聽恁。 
29	13	恁欲尋我，來抵著，因為恁欲專心尋我。 
29	14	耶和華講：我欲互恁尋著，我亦欲互恁受掠的人倒轉來，欲對我所趕恁到的逐國逐所在聚集恁，亦欲互恁倒來本所在就是我所互恁對遐受掠的。這是耶和華講的。 
29	15	「因為恁講：『耶和華佇巴比倫給阮興起先知』； 
29	16	今耶和華論到坐大衛寶座的王，亦論到踮佇此個城的眾百姓，就是無及恁相及受掠的兄弟， 
29	17	萬軍的耶和華按呢講：『看啊，我欲用刀劍，用飢荒、用瘟疫到佇，互親像極歹的無花果，歹到食得。 
29	18	我欲用刀劍、用飢荒、用瘟疫追，互流落佇天下萬國，佇我趕到的逐國，做通咒詛，通卬愕通譏刺，通凌辱者。 
29	19	耶和華講：這是因為無聽趁我的話，就是我差我諸個奴僕眾先知給講的話，是早早起來差；總是恁無聽。這是耶和華講的。 
29	20	所以恁一切受掠去者，就是我對耶路撒冷差到巴比倫者，恁攏著聽耶和華的話。』」 
29	21	萬軍的耶和華──以色列的上帝，按呢講：「論到哥奈雅的子亞哈，及瑪西雅的子西底家，託我的名對恁宣傳白賊，看啊，我欲將交佇巴比倫王尼布甲尼撒的手；伊欲佇恁的面前。 
29	22	猶大受掠的眾人佇巴比倫者，欲用此二人做話柄咒詛人講：『願耶和華互你親像西底家、亞哈互巴比倫王用火燒伊。』 
29	23	佇以色列中做出見誚的事，淫厝邊的某，閣託我的名宣傳白賊、我所無命令的。知者是我，做干證者亦是我。這是耶和華講的。」 
29	24	「論尼希蘭人示瑪雅，你著講， 
29	25	萬軍的耶和華──以色列的上帝按呢講：你曾用家己的名寄批互耶路撒冷的眾百姓及祭司瑪西雅的子西番雅，及眾祭司講： 
29	26	『耶和華有設立你做祭司，來替祭司耶何耶大，互恁監督耶和華的厝，通將一切悾憨家己稱做先知的人用柴枷給伊枷，用鎖給伊鎖。 
29	27	現今亞拿突人耶利米對恁家己稱做先知，恁啥事無責備伊啊？ 
29	28	因為伊寄批到巴比倫給阮講：受掠的時欲久長。恁著起厝，來徛起；作園來食果子。』」 
29	29	祭司西番雅就將此張批讀互先知耶和米聽。 
29	30	對按呢，耶和華的話臨到耶利米講： 
29	31	「你著寄批互一切受掠的人講：『耶和華論到尼希蘭人示瑪雅講：因為示瑪雅對恁宣傳的，我無差伊，伊互恁倚靠白賊； 
29	32	所以耶和華按呢講：我欲刑罰尼希蘭人示瑪雅及伊的後裔，伊的確無留一人徛起佇此個百姓的中間，亦無通看見我所欲賞賜我的百姓的福氣，因為伊講悖逆耶和華的話。這是耶和華講的。』」