22	1	天使閣報我看城內街路中有活命水的河，清亮親像水晶，對上帝及羊羔的座位流出。 
22	2	河的雙旁有活命的樹，結十二樣的果子，每月結伊的果子；伊的樹葉做醫治列邦的路用。 
22	3	攏無閣有咒詛；是上帝及羊羔的座位欲住佇遐；伊的奴僕欲服事伊， 
22	4	也欲看見伊的面。閣伊的名佇的頭額。 
22	5	無閣有暝時；也無欠用燈的光及日的光，因為主上帝欲照光。也欲做王，到代代無盡。 
22	6	閣給我講：「諸個話是通信是真實。主就是先知人的神的上帝，有差伊的天使，將緊緊的確欲成的事指示伊的奴僕。」 
22	7	「我緊緊到！守此本冊讖語的話的有福氣！」 
22	8	我約翰就是聽見、閣看見許個事的；已經聽見、閣看見，就仆落佇天使的腳前欲拜伊，彼個天使就是將諸個事指示我的。 
22	9	伊給我講：「千萬呣通！我及你以及你的兄弟，就是諸個先知，及守此本冊的話的，平平是做奴僕。你著拜上帝。」 
22	10	閣給我講：「莫得封此個冊所有讖語的話，因為日期近啦。 
22	11	不義的，互伊猶原不義；污穢的，互伊猶原污穢；義的，互伊猶原行義；聖的，互伊猶原做聖。」 
22	12	「我緊緊到！報應在佇我，欲照逐人的所做來報伊。 
22	13	我是阿利法閣是奧美加；是頭一個，是路尾的；是起頭，是煞尾。」 
22	14	洗清的衫的人有福氣！欲互有權佇活命的樹，閣對諸個門入城。 
22	15	佇外面就有許個狗、行邪術的、行淫亂的、人的、拜偶像的，及一切好白賊來行伊的。 
22	16	「我──耶穌已經差我的天使為著諸個教會，對恁證明諸個事。我是大衛的根頭，閣是伊的後裔。是光光的啟明星。」 
22	17	聖神及新娘攏講：「來！」聽見的人著講：「來！」嘴乾的人著來；意愛的人，通白白得著活命的水。 
22	18	我對凡若聽此本冊讖語的話的人做干證，設使有人加添伊，上帝欲將此本冊所記的災禍加添佇伊； 
22	19	設使有人刪除此本讖語的冊的話，上帝也欲對此本冊所記活命的樹及聖城，刪除伊的份額。 
22	20	干證諸個事的講：「著，我緊緊到！」阿們！主耶穌啊，你著來！ 
22	21	願主耶穌的恩典及眾聖徒相及佇。阿們！