18	1	書亞人比勒達應講： 
18	2	你尋話縫欲到甚麼時啊？你著斟酌想，然後阮才講。 
18	3	阮啥事互你掠做精牲，互你看做流　啊？ 
18	4	你此個大受氣拆裂家己的，地豈會為著你來受棄拺嗎？石磐豈會徙開原位嗎？ 
18	5	歹人的光實在欲熄；伊的火焰欲無光。 
18	6	伊布棚內的光欲變做黑暗；伊頂面的燈也欲熄去。 
18	7	伊嚴硬的腳步欲抵著阻礙；伊的計謀欲絆倒伊家己。 
18	8	因為伊的腳害伊家己入陷坑，伊行佇活罩的頂面。 
18	9	圈套欲纏著伊的腳後；羅網欲掠著伊。 
18	10	活扣為著伊埋佇土裡；絆索為著伊張佇路裡。 
18	11	四圍有驚惶欲互伊驚，閣追趕伊的腳後。 
18	12	伊的氣力欲衰微；災禍便便佇伊的身邊。 
18	13	伊欲吞伊的皮肉；歹症頭欲吞食伊的肢體。 
18	14	伊欲佇所倚靠的布棚受拔出來，帶到通驚的王遐。 
18	15	無屬伊的欲徛起佇伊的布棚；欲有硫磺撒佇伊所徛起的所在。 
18	16	佇下底伊的根頭欲枯焦；佇頂面，伊的枝欲剪除。 
18	17	伊的紀念欲滅無佇地上；伊的名字也無留佇街市裡。 
18	18	伊欲對光明中受趕到黑暗，閣欲受趕出世界。 
18	19	佇伊的百姓中欲無子無孫；佇伊寄腳的所在也無留一人佇。 
18	20	為著伊的日子，後來的人卬愕，親像前的人的驚惶。 
18	21	不義的人的家實在是按呢；這就是呣識上帝的人的所在。