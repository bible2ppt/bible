28	1	亞哈斯坐位的時二十歲，佇耶路撒冷做王十六年；無親像伊的祖大衛行耶和華所看做好的事， 
28	2	就是行以色列諸個王的路，閣鑄造許個巴力的像， 
28	3	閣燒香佇便欣嫩的山谷，用伊的子兒燒佇火裡，趁外邦所行可惡的事，就是耶和華佇以色列人的面前所趕逐的； 
28	4	閣佇山頭壇、佇山的頂面、佇逐欉青翠的樹腳獻祭燒香。 
28	5	所以，耶和華──伊的上帝交伊佇亞蘭王的手。就拍伊，掠伊的百姓真多，帶到大馬色。閣交伊佇以色列王的手，伊死真多。 
28	6	利瑪利的子比加做一日佇猶大死十二萬人，攏是勇士，因為離開耶和華──列祖的上帝。 
28	7	有一個以法蓮中的勇士，名叫細基利，王的子瑪西雅及管理王宮的押斯利甘，及宰相以利加拿。 
28	8	以色列人掠的兄弟，連婦仁人，子，查某子共二十萬，閣搶多多財物，帶所搶的去撒瑪利亞。 
28	9	總是佇遐有耶和華的先知，名叫俄德，出去接許個來撒瑪利亞的軍隊，給講：「因為耶和華──恁列祖的上帝受氣猶大，所以將交佇恁的手，恁竟然受氣抵天，真多。 
28	10	今恁有意思壓制猶大人及耶路撒冷人做恁的奴僕女婢，總是恁本身豈無得罪耶和華──恁上帝嗎？ 
28	11	今恁著聽我講，恁所掠來恁的兄弟著放伊倒去，因為耶和華的大受氣臨到恁。」 
28	12	對按呢，以法蓮的首領幾若人──就是約哈難的子亞撒利雅、米實利末的子比利家、沙龍的子耶希西家、哈得萊的子亞瑪撒──起來阻止許個對戰陣倒來者， 
28	13	給講：「恁呣通帶所掠的人入來遮！因為恁所注意者是欲互阮得罪耶和華，加添阮的罪過阮的過失？因為阮的過失真大，已經有大受氣臨到以色列啦。」 
28	14	對按呢抬家私的人將所掠的人所搶的物放佇許個首領及會眾的面前。 
28	15	頂面許個記名的人就起來，互受掠的人來；其中有褪裼者，就對所搶來的物中提衫互穿，閣用鞋互，閣互飲食，用油抹；其中軟弱者，就互騎驢，送到棗樹城耶利哥的兄弟遐；後來就倒去撒馬利亞。 
28	16	彼時，亞哈斯王差使者去見亞述許個王，求幫助； 
28	17	因為以東人閣來拍猶大，掠百姓去。 
28	18	非利士人也來侵犯低的平洋及猶大南旁許個城，取伯示麥、亞雅崙、基低羅，梭哥及伊的鄉社，亭納及伊的鄉社，瑾鎖及伊的鄉社，就踮佇遐。 
28	19	因為耶和華為著以色列王亞哈斯的緣故，互猶大卑微，是因為亞哈斯佇猶大放肆，大得罪耶和華。 
28	20	亞述王提革拉毗尼色上來，無援助伊，反轉窘迫伊。 
28	21	亞哈斯對耶和華的殿及王宮，及首領的家提出財寶互亞述王，總是攏無利益伊。 
28	22	此個亞哈斯王佇緊急的時，益發得罪耶和華。 
28	23	因為伊祭祀大馬色的上帝就是拍伊者，講：「因為亞蘭王的上帝幫助，我也祭祀伊，互伊幫助我。」總是許個上帝互伊及以色列眾人攏倒壞。 
28	24	亞哈斯聚集上帝殿的器具，拍破上帝殿內的器具，閣封鎖耶和華殿的門；佇耶路撒冷逐個越角起壇， 
28	25	閣佇猶大逐個城起山頭壇，燒香互別個上帝，激動耶和華──伊的列祖的上帝的受氣。 
28	26	亞哈斯其餘的事及伊的行做，對頭到尾攏記佇猶大及以色列諸個王的記錄。 
28	27	亞哈斯及伊的列祖同睏，埋葬伊佇耶路撒冷城，無互伊入佇以色列諸個王的墓。伊的子希西家續伊做王。