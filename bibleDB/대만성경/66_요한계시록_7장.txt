7	1	諸個代誌了後，我看見四個天使徛佇地的四角頭，執掌地的四面風，互伊無吹佇地，佇海及一概的樹。 
7	2	閣看見別個天使，對日出的所在上來，提真活上帝的印。對許個得著權來傷害地及海，四個天使大聲叫講： 
7	3	「地及海及樹，恁莫得傷害，聽候阮蓋印佇咱的上帝的奴僕的頭額。」 
7	4	我就聽見受蓋印者的數額，以色列的子孫眾支派的中間受蓋印的共有十四萬四千。 
7	5	屬猶大的支派受蓋印的一萬二千；屬流便的支派一萬二千；屬迦得的支派一萬二千； 
7	6	屬亞設的支派一萬二千；屬拉大利的支派一萬二千；屬瑪拿西的支派一萬二千； 
7	7	屬西緬的支派一萬二千；屬利未的支派一萬二千；屬以薩迦的支派一萬二千； 
7	8	屬西布倫的支派一萬二千；屬約瑟的支派一萬二千；屬便雅憫的支派受蓋印的一萬二千。 
7	9	諸個代誌了後，我看見有歸大陣的人，無人會算伊的數額，出佇逐國、逐族、逐號百姓、逐樣腔口的，徛佇座位的面前，穿白衫，手抬棕樹枝， 
7	10	大聲叫講：「願拯救歸佇咱的上帝，就是坐座位的及佇羊羔！」 
7	11	眾天使徛佇座位及長老及四個活物的周圍，面仆佇座位前，敬拜上帝， 
7	12	講：阿們！願謳咾、榮光、智慧、感謝、尊貴、權能、氣力歸佇咱的上帝，到代代無盡。阿們！ 
7	13	長老的中間有一個應我講：「諸個穿白衫的是是誰？對叨落來啊？」 
7	14	我給伊講：「我的主啊，你知。」伊給我講：「諸個是對彼個大的患難出來的，曾佇羊羔的血洗的衫到白白。 
7	15	所以，佇上帝的座位前，閣佇伊的殿暝日服事伊。坐佇座位的欲徛起佇的中間來致蔭。 
7	16	無閣枵，也無閣嘴乾，日及一切的熱著。 
7	17	因為座位中的羊羔欲做的牧者，導到活的水泉；閣上帝欲對的目睭拭去攏總的目屎。」