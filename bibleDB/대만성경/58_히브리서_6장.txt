6	1	所以，基督道理的初學，咱且放下，來致意進步到完全，免閣下地基，就是反悔來脫離諸個死死的所行，及信上帝、 
6	2	諸個洗的禮數，以及按手、死人復活，及永遠的審判，諸個教訓。 
6	3	上帝若准，阮就欲按呢行。 
6	4	因為人已經曾得著光照、受著天裡的恩賜， 
6	5	有份佇聖神，閣受著上帝的好話、及來的世界諸個權能， 
6	6	後來背叛，就會互閣換新來反悔。因為家己閣釘上帝的子佇十字架，來顯明凌辱伊。 
6	7	因為土地，食著沓沓落的雨水，來生菜蔬，合作穡人的路用，就得著上帝賜福； 
6	8	若是生草茦及蒺藜，就受棄拺，近佇受咒詛，伊的結局就是燒燎去。 
6	9	所疼的兄弟啊！阮雖罔按呢講，若是深信恁逐項卡贏這，閣屬佇得救。 
6	10	因為上帝呣是無公道，來記得恁的工，及恁為著伊的名所顯明的仁愛，因為恁平素服事諸個聖徒，到今亦服事。 
6	11	我愛恁逐人猶原顯出此號的殷勤，互恁的向望滿足，到路尾。 
6	12	互恁無致到貧憚，就是學許個對信及吞來承接諸個應允的人。 
6	13	今上帝應允亞伯拉罕的時，因為無卡大的通指來咒誓，就指本身來咒誓，講： 
6	14	「我賜福，欲賜福你；加添欲加添你的後裔。」 
6	15	親像按呢，亞伯拉罕吞，就得著所應允的。 
6	16	因為人是指卡大的來咒誓，亦用咒誓做相爭的結尾，來決定伊。 
6	17	按呢，上帝愛欲格外顯明伊的旨意移易，互許個承接應允的人知，才用咒誓來做證見。 
6	18	欲對二項移易的事，上帝所會白賊的，互咱有大大的安慰，就是咱已經逃避來擒所下佇頭前的向望。 
6	19	咱為此個向望，親像靈魂的碇，拋佇帳簾內，堅固無移徙。 
6	20	耶穌做先鋒，已經為著咱入去遐，成做永遠的祭司長，照麥基洗德的班列。