11	1	以色列眾人就聚集到希伯崙見大衛，講：「看啊，阮是你的骨肉。 
11	2	從前掃羅做王的時，導以色列人出入的也是你；閣耶和華──你的上帝曾對你講：『你欲照顧我的百姓以色列，也欲做我的百姓以色列的人君。』」 
11	3	對按呢以色列眾長老到希伯崙見王。大衛就佇希伯崙佇耶和華的面前及立約，就用油抹大衛做以色列王，照耶和華託仗撒母耳所講的。 
11	4	大衛及以色列人去到耶路撒冷，就是耶布斯；彼時本地的耶布斯人徛起佇遐。 
11	5	徛起佇耶布斯的人給大衛講：「你會入遮。」總是大衛攻取錫安的衛所，做大衛的城。 
11	6	大衛講：「做頭攻擊耶布斯人者，欲做首領做元帥。」洗魯雅的子約押代先上去，就做首領。 
11	7	大衛徛起佇衛所，所以叫伊做大衛的城。 
11	8	伊起城的四圍，就是對米羅起到伊的四圍，其餘的約押修理伊。 
11	9	大衛直直卡強大，因為萬軍的耶和華及伊佇。 
11	10	下底所記是大衛勇士的頭人，及以色列眾人奮勇幫助伊得著國，設立伊做王、照耶和華所論以色列的話。 
11	11	大衛勇士的數額記佇下底：哈革摩尼人雅朔班，伊是諸個將的首領，伊曾做一時抬槍死三百人。 
11	12	第二是亞合人朵多的子以利亞撒，伊是三個勇士的一個。 
11	13	伊曾及大衛佇巴斯達閔、非利士人聚集佇遐欲交戰。佇遐有一區園大麥滿滿，眾百姓就佇非利士人的面前逃走； 
11	14	徛佇彼區園中來保護伊，續拍死非利士人。耶和華拯救互大卡贏。 
11	15	三十個頭人中有二人落去石磐遐，入亞杜蘭的洞見大衛；非利士的軍隊紮營佇利乏音的山谷。 
11	16	彼時大衛佇衛所，非利士人的兵營佇伯利恆。 
11	17	大衛欣羨，講：「甚麼人會將伯利恆城門邊的井水汲來互我飲！」 
11	18	此三人就對非利士的軍營衝過去，對伯利恆城門邊的井汲水，帶來互大衛。伊呣飲，傾佇耶和華面前， 
11	19	講：「我的上帝啊，我決斷呣通做按呢，諸個人無顧生命，我豈敢飲的血嗎，因為無顧生命去汲來，所以伊呣飲伊！」諸個事是此三個勇士做的。 
11	20	約押的兄弟亞比篩是彼三個勇士中的頭；因為伊抬槍攻擊三百人來死，就佇此三人中得著名。 
11	21	三人中伊比彼二個卡出擢，就做的頭；總是比得起頭的三人。 
11	22	有甲設人耶何耶大的子比拿雅曾做出多多大事的：死摩押人亞利伊勒的二個子，閣佇落雪的時落坑內死一隻獅， 
11	23	閣死一個埃及的大漢人，有五肘的高，埃及人手裡有槍，大親像布機的樑；比拿雅抬枴落去接伊，搶埃及人手內的槍，才用伊的槍死伊。 
11	24	諸個是耶何耶大的子比拿雅所行的事，就佇三個勇士中得著名。 
11	25	伊比三十個勇士卡出擢，總是比得前三個勇士。大衛設立伊做侍衛長。 
11	26	軍隊中的勇士有約押的兄弟亞撒黑、伯利恆人朵多的子伊勒哈難， 
11	27	哈律人沙瑪、比倫人希利斯， 
11	28	提哥亞人益吉的子以拉，亞拿突人亞比以謝， 
11	29	戶沙人西比該，亞合人以來， 
11	30	尼陀法人瑪哈萊、尼陀法人巴拿的子希立， 
11	31	便雅憫族基比亞人利拜的子以太，比拉頓人比拿雅， 
11	32	屬迦實諸個溪的人戶萊，亞拉巴人亞比， 
11	33	巴路米人押斯瑪弗，沙本人以利雅哈巴， 
11	34	基孫人哈深的眾子，哈拉人沙基的子約拿單， 
11	35	哈拉人沙甲的子亞希暗，吾珥的子以利法勒， 
11	36	米基拉人希弗，比倫人亞希雅， 
11	37	迦密人希斯羅，伊斯拜的子拿萊， 
11	38	拿單的兄弟約珥，哈基利的子彌伯哈， 
11	39	亞捫人洗勒，比錄人拿哈萊（拿哈萊是給洗魯雅的子約押抬戰器者）， 
11	40	以帖人以拉，以帖人迦立， 
11	41	赫人烏利亞，亞萊的子撒拔， 
11	42	流便人示撒的子亞第拿（伊是流便支派中一個族長，導三十人）， 
11	43	瑪迦的子哈難，彌特尼人約沙法， 
11	44	亞施他拉人烏西亞，亞羅珥人何坦的子沙瑪、耶利， 
11	45	提洗人申利的子耶疊及伊的兄弟約哈， 
11	46	瑪哈未人以利業，伊利拿安的子耶利拜、約沙未雅，摩押人伊特瑪、 
11	47	以利業、俄備得，及米瑣八人雅西業。