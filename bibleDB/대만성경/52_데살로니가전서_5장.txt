5	1	兄弟啊，論到時期，呣免寫批互恁； 
5	2	因為恁家己詳細知，主的日到，親像賊透暝來。 
5	3	人當講「平安穩當」的時，災禍忽然到佇，親像生子的艱苦到佇有娠孕的婦仁人一樣。許個人會走離。 
5	4	若是兄弟啊，恁呣是佇暗的中間，致到彼日親像賊來著恁。 
5	5	因為恁攏是光明的人，日時的人。咱呣是屬佇暝時的，也呣是黑暗的。 
5	6	所以咱呣通親像其餘的人睏，著警醒節制。 
5	7	因為睏的人是暝時睏，酒醉的人是暝時醉。 
5	8	若是咱屬日時的著節制，穿信及仁愛做護心鏡，用得救的向望做頭盔。 
5	9	因為上帝定著咱呣是來抵著受氣，就是欲對咱的主耶穌基督來得著救。 
5	10	伊替咱死，互咱或是醒、或是睏，及伊同活。 
5	11	所以，著相安慰，大家相建立德行，照恁所做的。 
5	12	兄弟啊，阮求恁凡若佇恁中間著磨，佇主治理恁、警戒恁的。 
5	13	恁著識伊，為著所做的工，恁著佇仁愛大大尊敬。恁大家著和睦。 
5	14	兄弟啊，阮勸恁著警戒許個無法度者，安慰許個餒志者，扶持許個軟弱者，用寬容款待眾人。 
5	15	謹慎，莫得用歹報歹；或是大家相款待，抑是款待眾人，著常常追彼個好。 
5	16	著常常歡喜， 
5	17	著祈禱無息， 
5	18	凡事感謝；因為此個是上帝佇基督耶穌向恁的旨意。 
5	19	呣通拍熄聖神； 
5	20	呣通看輕先知的話。 
5	21	凡事著察驗，好的著執守， 
5	22	著離開逐樣的歹。 
5	23	願平安的上帝家己互恁一盡成聖！閣願恁的神及魂以及身軀，佇咱的主耶穌基督閣來的時，攏得著保全，無通嫌！ 
5	24	召恁的是信實，伊也欲成伊。 
5	25	兄弟啊，著替阮祈禱。 
5	26	著用聖的相唚來請安攏總的兄弟。 
5	27	我指主來吩咐恁，用此張批讀互眾兄弟聽。 
5	28	願咱的主耶穌基督的恩典及恁佇！