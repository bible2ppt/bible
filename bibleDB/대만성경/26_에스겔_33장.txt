33	1	耶和華的話臨到我講： 
33	2	「人子啊，你著對本國的百姓講話，給講：我互刀劍臨到一國的時，彼一國的百姓對中間揀一人設立伊做守望的。 
33	3	伊看見刀劍臨到彼所在，若歕哨角警戒眾百姓， 
33	4	見若聽見哨角的聲無受警戒者，刀劍若來剿滅伊，伊的罪欲歸佇伊的頭殼頂。 
33	5	伊聽見哨角的聲，無受警戒，伊的罪欲歸佇伊本身；伊若受警戒，就會救家己的生命。 
33	6	設使守望的人看見刀劍到，無歕哨角，致到百姓無受警戒，刀劍來死中間的一人，彼個人雖然死佇伊的罪，總是我欲對守望的人討伊失落生命的罪。 
33	7	「人子啊，我按呢設立你做以色列家守望的人。所以你著聽我嘴內所講的話，替我警戒。 
33	8	我對歹人講：『歹人啊，你的確會死！』你若無開嘴警戒歹人，互伊離開所行的路，此個歹人欲死佇伊的罪，總是我欲對你討伊失落生命的罪。 
33	9	設使你警戒歹人越轉離開所行的路，伊猶原呣越轉離開，伊欲死佇伊的罪，你就會救你的活命。」 
33	10	「人子啊，你著對以色列家講：『恁常常按呢講：阮的過失阮的罪惡佇阮的身上，阮是因為按呢漸漸消無，豈可會活啊？』 
33	11	你著對講，主耶和華講：我指我的永活來咒誓，我斷斷無歡喜歹人死無，獨獨歡喜歹人越轉離開所行的路來活。以色列家啊，恁著越倒轉，離開歹路，恁啥事欲取死啊？ 
33	12	人子啊，你著對你的百姓講：義人的義，佇伊犯罪的日會救伊；論到歹人的歹，佇伊越轉離開伊的歹所行的日，亦會互伊跋倒；義人佇犯罪的日也會因為伊的義來得著活。 
33	13	我對義人講：『伊的確活！』伊若倚靠伊的義來行歹，就伊所行的義攏無得著紀念。伊欲因為所行的歹來死。 
33	14	閣，我對歹人講：『你的確死！』伊若越轉離開伊的罪，行正直及合理的事： 
33	15	閣還人的當頭及所搶人的物，遵趁活命的律例，無閣做歹，伊的確活，無致到死。 
33	16	伊所犯一切的罪無閣給伊記得。伊行正直及合理的事，的確會活。 
33	17	「你的百姓猶講：『主的路無公平。』其實是的路無公平。 
33	18	義人越轉離開伊的義來行歹，就欲因為按呢來死。 
33	19	歹人越轉離開伊的歹，行正直及合理的事，就欲因為按呢來活。 
33	20	恁猶講：『主的路無公平。』以色列家啊，我欲照恁逐人所行的審判恁。」 
33	21	阮受掠的了後十二年十月初五，有一人對耶路撒冷逃走到我遮，講：「城已經攻破。」 
33	22	逃走的人猶未到前一日的下昏，耶和華的手下佇我的身上，開我的嘴。到隔早起，彼人來到我遮，我的嘴就開，無閣啞口。 
33	23	耶和華的話臨到我講： 
33	24	「人子啊，踮佇以色列荒廢的地的人講：『亞伯拉罕獨獨一人有得著此個地做業，咱人額真多，此個地是互咱做業的。』 
33	25	所以你著給講，主耶和華按呢講：恁食猶有血的肉，閣抬起恁的目睭仰望恁的偶像，閣人流血，恁猶會得著此個地做業嗎？ 
33	26	恁倚靠恁的刀劍行可惡的事，人人拍垃墋厝邊的某，恁猶會得著此個地做業嗎？ 
33	27	你著對按呢講，主耶和華按呢講：我指我的永活來咒誓，佇拋荒的所在者，欲倒佇刀下；佇田野的中間者，我欲交互野獸吞食；佇衛所及洞內者，欲死佇瘟疫。 
33	28	我欲互此個地冷靜，互人卬愕；伊因為勢力的驕傲也欲息。以色列諸個山攏欲冷靜，無人經過。 
33	29	我因為所行一切可惡的事互地拋荒，致到人卬愕。彼時，就知我是耶和華。」 
33	30	「人子啊，你的百姓佇厝邊，佇厝門口談論你。兄弟對兄弟相及講：『來啊！來聽，聽看耶和華的話是講甚麼。』 
33	31	來你遮親像百姓來聚會，坐佇你的面前親像是我的百姓。聽你的話亦無去行；因為的嘴顯出多多親愛，總是心是錢。 
33	32	看啊，看你親像作樂、好聲音的人所唱的雅歌，聽你的話也無去行。 
33	33	看啊，所講的話緊緊欲成；到成的時，就知曾有先知佇中間。」