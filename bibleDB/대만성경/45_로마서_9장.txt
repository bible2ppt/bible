9	1	我佇基督講話真實無白賊，我的良心佇聖神及我相及做干證： 
9	2	我有大憂悶，痛心無息； 
9	3	因為我為著我的兄弟，我的骨肉的至親，就若本身受咒詛，離開基督也甘願。 
9	4	是以色列人；有做子的名份、有榮光，有諸個約、有律法的傳授、有服事的禮儀，及諸個應允攏屬佇。 
9	5	列祖是的祖，照肉體來論，基督也對出。伊是萬物的頂面，是上帝堪得謳咾到代代的。阿們！ 
9	6	呣是講上帝的話廢去。因為對以色列出的無一盡是以色列人， 
9	7	也呣是因為做亞伯拉罕的後裔就一盡做子；獨獨「佇以撒的欲稱做你的後裔。」 
9	8	這就是講，呣是肉體的子就算做上帝的子，獨獨應允的子才算做後裔。 
9	9	因為應允的話是講：「照此個期我欲到，撒拉欲有一個子。」 
9	10	呣若按呢，閣有利百加，對咱的祖以撒一人來懷孕，（ 
9	11	子猶未出世，好歹猶未行，欲互上帝揀選人所定著的旨意會久長佇，呣是出佇所行，是出佇召伊者。） 
9	12	就給利百加講：「大的欲服事細的。」 
9	13	親像所記載講：「我疼雅各；怨恨以掃。」 
9	14	按呢咱欲怎樣講？上帝有不義嗎？斷斷呣是！ 
9	15	因為伊給摩西講：我欲憐憫我所憐憫的，我欲體貼我所體貼的。 
9	16	照按呢看，不在佇意愛的，也不在佇行的，是在佇憐憫人的上帝。 
9	17	因為聖經給法老講：「我互你興起，刁持欲用你顯明我的權能，也互我的名報揚佇普天下。」 
9	18	按呢，伊隨意憐憫人，也隨意互人硬心。 
9	19	你欲對我講：「怎樣伊猶嫌人？因為是誰逆伊的旨意？」 
9	20	你此個人啊，你是誰反轉辯駁上帝啊？受造的物豈會對造伊的講：「你啥事創造我按呢？」 
9	21	土的權豈呣是出在燒磁的人，平平對彼塊來做器具，一個貴氣一個下賤嗎？ 
9	22	設使上帝愛顯明伊的受氣，閣互人識伊的權能，就大大寬容吞　許個通受氣的器具，便便欲敗壞的； 
9	23	也互人識伊榮光的富有到佇通憐憫的器具，伊所代先備辦欲得著榮光的。 
9	24	就是咱諸個互伊所召的，呣若出佇猶太人，也出佇外邦人； 
9	25	親像伊佇何西阿的冊講：呣是我的百姓，我欲稱做「百姓」；呣是得著疼的，我欲稱做「得著疼的」。 
9	26	前佇啥所在給講：恁呣是我的百姓，佇遐欲稱做「真活上帝的子」。 
9	27	以賽亞論以色列就叫講：「以色列諸個子，雖然的數額親像海沙，欲得著救的是許個所剩的若定； 
9	28	因為主欲完全閣簡捷來成伊的話佇地裡。」 
9	29	閣親像以賽亞代先講：若呣是萬軍的主給咱留一個種，就咱已經親像所多瑪及蛾摩拉一樣。 
9	30	按呢，咱欲怎樣講？外邦人無追義，猶久得著義，就是對信的義。 
9	31	若是以色列人追成義的法，也無得著彼個法。 
9	32	這是怎樣？因為無對信，是對所行，著觸佇彼個互人著觸的石， 
9	33	照所記載講：你看，我將互人著觸的石，跋倒人的石磐下佇郇城；見若信伊的人無致到見誚。