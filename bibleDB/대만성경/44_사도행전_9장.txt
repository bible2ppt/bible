9	1	掃羅猶久一味哄喝愛主的學生，去見祭司頭， 
9	2	對伊求批互大馬色諸個會堂，若抵著趁此個路的人，無論男女，伊就通縳帶到耶路撒冷。 
9	3	行近大馬色的時，忽然對天有光，圍纍照伊； 
9	4	伊就跋倒佇地裡，聽見聲給伊講：「掃羅！掃羅！啥事窘逐我？」 
9	5	伊講：「主啊！你是是誰？」講：「我就是你所窘逐的耶穌。 
9	6	總是你著起來，入城，你所應該做的，欲給你講。」 
9	7	同行的人靜靜徛，聽見聲，也無看見人。 
9	8	掃羅對地裡起來，目睭展開，看見甚麼。人牽伊的手，導伊入大馬色； 
9	9	歷過三日看見，無食也無飲。 
9	10	佇大馬色有一個學生，名亞拿尼亞。主佇異象中給伊講：「亞拿尼亞啊。」伊講：「主啊，我佇遮。」 
9	11	主對伊講：「起來！去彼條街路叫做直的，佇猶大的家，尋大數人，名掃羅。因為伊抵抵祈禱， 
9	12	閣有看見一人，名亞拿尼亞，入來給伊按手，互伊會看見。」 
9	13	若是亞拿尼亞應講：「主啊，我聽見多多人講，此人佇耶路撒冷曾怎樣大歹款待你諸個聖徒， 
9	14	閣伊佇遮有諸個祭司頭的權通來縛見若求叫你的名的人。」 
9	15	獨獨主給伊講：「做你去！伊是我揀選的器具，欲報揚我的名，佇外邦及國王，以及以色列子孫的面前。 
9	16	我也欲互伊知，伊著因為我的名受偌多的艱苦。」 
9	17	亞拿尼亞就去，入伊的厝，手按伊，講：「兄弟掃羅，主就是你來的時路中出現互你看的耶穌，差我來，互你會看見，閣得著聖神充滿。」 
9	18	連鞭對伊的目睭有物磕落，親像魚鱗，伊就看見。起來受洗禮； 
9	19	已經食就勇健。掃羅及大馬色的學生相及住幾若日， 
9	20	連鞭佇諸個會堂宣傳耶穌，講伊是上帝的子。 
9	21	聽見的人攏卬愕，講：「此人豈呣是彼個佇耶路撒冷殘害凡若求叫此個名的嗎？閣來遮，刁持欲縛，來拖交互諸個祭司頭。」 
9	22	獨獨掃羅益發有能力，駁倒住佇大馬色的猶太人，辯明此個是基督。 
9	23	過多多日，猶太人相及計謀欲伊，總是的計謀掃羅知。 
9	24	亦日暝佇城門裡當等，欲伊。 
9	25	若是伊的學生透暝將掃羅用籃對城牆給伊縋落去。 
9	26	已經到耶路撒冷，欲及學生交陪，攏驚伊，呣信伊是學生。 
9	27	獨獨巴拿巴導伊就近使徒，將伊佇路中怎樣看見主，主及伊講話，以及伊住大馬色怎樣好膽佇耶穌的名來傳，攏總講起。 
9	28	就佇耶路撒冷及出入，好膽佇主的名來傳， 
9	29	亦及講希利尼話的猶太人講話辯論；獨獨許個人圖謀欲伊。 
9	30	兄弟知就送伊落該撒利亞，互伊倒去大數。 
9	31	對按呢，遍猶太、加利利、撒瑪利亞的教會有平安，得著建立；行代誌敬畏主，也受聖神的安慰，人額愈加添。 
9	32	彼得遍行四方的時，也落去就近佇呂大的聖徒； 
9	33	佇遐抵著一人，名以尼雅，因為患著半　，倒床八年。 
9	34	彼得給伊講：「以尼雅，耶穌基督醫好你啦，起來！你的舖仔家己整頓。」伊連鞭起來。 
9	35	見若住佇呂大及沙崙的人看見伊，就歸服主。 
9	36	佇約帕有一個女徒，名大比大，翻譯就是多加；行好事及賑濟滿滿。 
9	37	當時，破病死，人洗伊的身屍，下佇樓頂。 
9	38	呂大近約帕；學生聽見彼得佇遐，就差二人去尋伊，求講：「請來阮遮，呣通延延。」 
9	39	彼得就起身及去；已經到，導伊上樓。眾守寡人徛佇彼得的身邊哮，將多加及佇的時所做的衣服互伊看。 
9	40	彼得就教眾人出去，跪落去祈禱，越轉身向身屍講：「大比大，起來！」伊的目睭展開，看見彼得，就起來坐。 
9	41	彼得伸手扶伊起來，叫諸個聖徒及守寡人入來，將復活的多加交互。 
9	42	通約帕攏知，就有多多人信主。 
9	43	彼得佇約帕久久及一個礬皮師傅西門相及住。