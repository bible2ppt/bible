12	1	「恁佇世間一生的日，佇耶和華──恁列祖的上帝所賞賜恁做業的地，著執守來行的律例法度就是諸個： 
12	2	恁所欲趕來承接的列國，見若服事許個上帝的所在，無論佇高山、佇小山，佇攏總青翠的樹腳，攏著毀壞； 
12	3	恁也著拆毀的祭壇，拍碎雕刻的柱，用火燒的亞舍林，剉所雕刻的上帝的像，也著對彼所在除滅的名。 
12	4	恁呣通親像按呢來服事耶和華──恁的上帝。 
12	5	獨獨耶和華──恁的上帝將來對恁眾支派中所欲揀的所在，通佇遐安置伊的名，就是伊徛起的所在，恁著去遐尋伊， 
12	6	將恁的燒祭、及別號的祭、十份取一份的物，及手裡的舉祭，以及謝願的祭、甘心獻的祭，以及牛群羊群中頭水生的，攏著帶到遐。 
12	7	佇遐，恁佇耶和華──恁上帝的面前，為著恁的手所做一切的事，得著耶和華──恁上帝賜福的，恁及恁的家眷攏著飲食歡喜。 
12	8	咱今仔日佇遮所行的事是逐人行伊家己看做著的，恁將來呣通按呢行； 
12	9	因為恁現今猶未有到耶和華──你的上帝所賞賜你的安息及產業。 
12	10	總是恁過約但，得著徛起佇耶和華──恁上帝賞賜恁承接的地，閣互恁脫離四圍攏總的對敵，得著安息來安穩徛起。 
12	11	就欲有一所在是耶和華──恁的上帝所揀來安置伊的名的，見若我所命令恁的就是恁的燒祭、及別號的祭、十份取一份的物，及手裡的舉祭，以及你對耶和華所下願極好的物，攏著帶到遐。 
12	12	恁及恁的子、查某子、奴僕、女婢，攏著歡喜佇耶和華──恁上帝的面前，利未人踮佇恁的門內的也是按呢，因為佇恁中間無份無業。 
12	13	你著家己謹慎，呣通佇你看合意的所在獻恁的燒祭。 
12	14	獨獨佇你諸個支派中的一個，耶和華所欲揀的所在，恁佇遐著獻你的燒祭，閣佇遐行我一切所命令你的。 
12	15	「總是，你佇你逐個門內通照耶和華──你上帝所賞賜你的福份，照你的心所愛精牲食肉；無論清氣的人無清氣的人攏通食伊，親像食羚羊及鹿一般。 
12	16	總是血呣通食，著傾佇地裡，親像傾水一樣。 
12	17	你的五殼、酒、油十份的一份，或是牛群羊群中頭水生的，或是你下願獻的、甘心獻的，或是手裡的舉祭，攏呣通佇你的門內食伊。 
12	18	獨獨佇耶和華──你的上帝的面前食伊，就是佇耶和華──你的上帝所欲揀的所在，你及你的子、你的查某子、奴僕、女婢，以及踮佇你門內的利未人，攏著食伊；見若你的手所做的，佇耶和華──你上帝的面前通歡喜。 
12	19	你著家己謹慎，佇你的地方，一世人呣通放拺利未人。 
12	20	「耶和華──你的上帝照伊所應允你的開闊你的境界的時，你的心愛食肉，所以講：『我欲食肉』，就通照你的心所愛的來食肉。 
12	21	耶和華──你的上帝所揀欲安置伊的名的所在若離開你真遠，就通照我所命令你的，將耶和華賞賜你的牛羊取來伊，通照心所愛的佇你的門內食伊。 
12	22	你食伊，親像食羚羊及鹿一般；無清氣及清氣的人平平通食。 
12	23	獨獨你著決意，呣通食血，因為血是活命；你呣通食肉續食伊的活命。 
12	24	呣通食伊，著傾佇地裡，親像傾水一樣。 
12	25	呣通食伊。按呢，你行耶和華所看做著的事，你及你的子孫就會得著福氣。 
12	26	獨獨你所有的聖物及你所下願的，著帶到耶和華所欲揀的所在。 
12	27	你的燒祭，肉及血，著獻佇耶和華──你上帝的壇頂。你祭物的血著傾佇耶和華──你上帝的壇；彼個肉，你通食。 
12	28	你著執守聽趁我命令你一切的話，行耶和華──你上帝所看做好做著的事。按呢，你及你的後裔就通永遠得著福氣。」 
12	29	「耶和華──你的上帝對你的面前除滅你所欲去承接的國，你承接伊來徛起伊的地， 
12	30	彼時你著家己謹慎，呣通佇對恁的面前除滅了後，陷落的羅網來隨，也呣通探聽的上帝的事講：『諸個國怎樣服事的上帝，我也欲按呢行。』 
12	31	你呣通對耶和華──你的上帝按呢行，因為對的上帝行耶和華一切所痛恨厭惡的事，甚至用的子查某子用火燒，獻互的上帝。 
12	32	見若我所命令恁的，恁攏著執守來行，你呣通加添，也呣通減少。」