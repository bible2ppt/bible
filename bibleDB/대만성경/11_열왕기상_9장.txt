9	1	所羅門已經起耶和華的殿及王宮，及所羅門一切所愛做的攏明白， 
9	2	耶和華第二擺對所羅門顯現，親像前佇基遍對伊顯現一樣， 
9	3	耶和華對伊講：「你佇我的面前所祈禱懇求的，我攏有聽見。我已經將你所起此間殿分別做聖，互我的名永遠佇遐；我的目睭、我的心也欲常常佇遐。 
9	4	論到你若誠實心，閣正直行佇我的面前，親像你的父大衛所行的，遵趁我一切所命令你的，執守我的律例，我的法度， 
9	5	我就欲堅固你的國位佇以色列中，到永遠，親像我應允你的父大衛講：『你的後裔坐以色列的國位永無斷。』 
9	6	設使恁抑是恁的子孫越轉無隨我，無守我賞賜恁的誡命律例，去服事別個上帝來敬拜伊， 
9	7	我就欲對我賞賜的地剪除以色列，閣我為家己的名所分別做聖此間殿也欲對我的面前棄拺伊，互以色列人佇萬國中做話柄，受譏刺。 
9	8	此間殿雖然真高，將來經過的人欲卬愕、恥笑，講：『耶和華啥事按呢款待此個地此間殿啊？』 
9	9	就欲應講：『是因為棄拺耶和華──的上帝就是導的列祖出埃及地的，去結聯別個上帝，服事敬拜伊，所以耶和華互這一切的災禍臨到。』」 
9	10	到二十年尾，就是所羅門起耶和華的殿及王宮，此二間厝完工的時。 
9	11	所羅門王就將加利利地二十個城互希蘭；是推羅王希蘭曾照所羅門一切所愛的，用柏香柴、松柴，及金互伊。 
9	12	希蘭對推羅出來，看所羅門所互伊的城，看了無合意， 
9	13	就講：「我的兄啊，你所互我許個城是甚麼？」伊就叫伊迦步勒的地，到今仔日。 
9	14	希蘭就寄金一百二十他連得互王。 
9	15	所羅門王派人工的因端就是按呢，是欲起耶和華的殿、家己的王宮、及米羅、耶路撒冷的城牆、及夏瑣、米吉多，及基色。 
9	16	前埃及王法老上來取基色，用火燒伊，死城內徛起的迦南人，將城互伊的查某子所羅門的某做嫁妝。 
9	17	所羅門起基色、及下面的伯和崙、 
9	18	及巴拉，及國內曠野裡的達莫， 
9	19	及所羅門所有府庫的城，及下車的城及馬兵的城，及所羅門佇耶路撒冷、佇黎巴嫩，及佇伊所治理的全地，為家己的快樂所愛起的攏起伊。 
9	20	論到所剩的百姓亞摩利人、赫人、比利洗人、希未人、耶布斯人，呣是屬佇以色列的， 
9	21	就是佇此地方所剩的後裔，以色列人會一盡滅者，所羅門派做苦工，到今仔日。 
9	22	總是以色列人，所羅門無互做奴僕，是做伊的戰士、人臣、首領、軍長、車長、馬兵長。 
9	23	所羅門督工的頭人共五百五十人，管理做工的百姓。 
9	24	法老的查某子對大衛的城上去所羅門所給伊起的厝。彼時，所羅門起米羅。 
9	25	所羅門逐年三擺佇伊給耶和華所起的壇獻燒祭及謝恩祭，閣佇耶和華的面前燒香佇壇頂。對按呢，伊起殿的工明白。 
9	26	所羅門王佇以東地紅海邊，倚近以祿的以旬迦別造一陣的船隻。 
9	27	希蘭差伊的奴僕，就是知影過海的行船人，及所羅門的奴僕像船去。 
9	28	到俄斐，對遐得著四百二十他連得的金，運到所羅門王遐。