21	1	徛起佇南方的迦南人亞拉得王，聽見以色列人對亞他林路來，就及以色列人交戰，掠幾若人。 
21	2	以色列人對耶和華發願講：「你若真正將此個百姓交我的手，我就一盡剿滅的城。」 
21	3	耶和華聽以色列人的聲，將迦南人交代，就一盡滅及的城。彼所在的名就叫何珥瑪。 
21	4	對何珥山起身，對紅海的路去，欲踅以東的地。百姓為著所行的路，心不止餒志， 
21	5	就嫌上帝及摩西講：「恁啥事導阮出埃及、互阮死佇此個曠野啊？因為無餅，無水，阮的心厭賤此個清淡的食物。」 
21	6	耶和華就差火蛇入百姓的中間，咬百姓。以色列人死多多。 
21	7	百姓到摩西遐，講：「阮有犯罪，因為阮有嫌耶和華及你。請你求耶和華，互諸個蛇離開阮。」摩西就替百姓求。 
21	8	耶和華對摩西講：「你做一尾火蛇，掛佇旗杆頂；見若互伊咬著的，一下看，就會活。」 
21	9	摩西就做一尾銅蛇，掛佇旗杆頂；見若互蛇咬著的，一下看此個銅蛇就活。 
21	10	以色列人起身，紮營佇阿伯。 
21	11	閣對阿伯起身，紮營佇以耶亞巴琳，就是向日出的所在，及摩押相對的曠野。 
21	12	對遐起身，紮營佇撒烈的山谷。 
21	13	對遐起身，紮營佇亞嫩的彼旁。就是佇曠野，對亞摩利的地界出來；因為亞嫩是摩押的交界，佇摩押及亞摩利的中間。 
21	14	所以耶和華交戰的冊有講：「蘇法的哇哈伯及亞嫩許個山谷， 
21	15	以及諸個山谷的水泉，就是向亞珥徛起的所在，倚近摩押的境界。」 
21	16	對遐到比珥，這就是耶和華曾對摩西所講起的井。講：「你聚集百姓，我欲用水互。」 
21	17	彼時以色列人唱歌講：井啊，淐出來！恁著對伊唱歌。 
21	18	此個井是首領開伊，百姓尊貴的人用權柄用的枴仔掘的。對曠野去瑪他拿， 
21	19	對瑪他拿到拿哈列，對拿哈列到巴末， 
21	20	對巴末到摩押地的山谷，到彼個看落低，會看見曠野的毗斯迦的山尖。 
21	21	以色列人差使者去見亞摩利人的王西宏，講： 
21	22	「求你容允我對你的地經過；阮無偏佇田園及葡萄園，阮也無欲飲井裡的水，獨獨行大路，直直經過你的地界。」 
21	23	西宏呣准以色列人經過伊的境界，西宏就聚集伊的眾百姓出來到曠野，欲抵敵以色列人，到雅雜及以色列人交戰。 
21	24	以色列人用刀伊，佔伊的地，對亞嫩到雅博，直直到亞捫人遐，因為亞捫人的地界真堅固。 
21	25	以色列人取伊一切的城，以色列人也徛起亞摩利的城，佇希實本及伊一切的城。 
21	26	此個希實本是亞摩利王西宏的城；伊曾及摩押前的王交戰，對伊的手搶全地，直到亞嫩。 
21	27	所以做詩的人唸講：恁著來希實本；願西宏的城得著起造，閣堅固。 
21	28	因為有火對希實本出，有火焰對西宏的城發，燒毀摩押的亞珥及亞嫩高的所在的主。 
21	29	摩押啊，你有災禍！基抹的百姓啊，恁滅無啦！互伊的查甫丁做逃走的，查某子做受掠的，交互亞摩利王西宏。 
21	30	阮射；希實本到底本一盡毀滅。阮互地拋荒，直到羅法；就是到米底巴。 
21	31	按呢，以色列人就徛起佇亞摩利人的地。 
21	32	摩西差人去偷看雅謝，就取許個鄉社，趕出徛起遐的亞摩利人。 
21	33	以色列人越對巴珊的路去。巴珊王噩及伊的眾百姓，攏出來抵敵，佇以得來及交戰。 
21	34	耶和華對摩西講：「呣免驚！因為我已經將伊及伊的眾百姓，伊的地，攏交佇你的手；你著款待伊親像你曾款待踮佇希實本的亞摩利王西宏一樣。」 
21	35	就拍伊及伊許個子，以及伊的眾百姓，無給伊留一個，就得著伊的地。