15	1	耶和華吩咐摩西、亞倫講： 
15	2	「恁著吩咐以色列人，給講：人若患著下痟的症，伊因為此個下痟的症就無清氣。 
15	3	伊因為下痟的無清氣是此款，無論是　精，抑是色淋，攏是無清氣。 
15	4	見若患著下痟的，伊所倒的床攏是無清氣，伊所坐的物也是無清氣。 
15	5	見若摸著伊的床的，著洗伊的衫，家己洗佇水裡，無清氣到下昏。 
15	6	彼個坐著下痟的人所曾坐的物的，著洗伊的衫，家己洗佇水裡，無清氣到下昏。 
15	7	彼個摸著下痟的人的身軀的，著洗伊的衫，家己洗佇水裡，無清氣到下昏。 
15	8	若下痟的人呸涎佇清氣的人的身軀，彼人著洗伊的衫，家己洗佇水裡，無清氣到下昏。 
15	9	下痟的人所騎的馬鞍也是無清氣。 
15	10	伊身下所倚著的物，見若摸著伊的確無清氣到下昏；提著彼個物的，著洗伊的衫，家己洗佇水裡，無清氣到下昏。 
15	11	下痟的人猶未用水洗手，伊所摸著的人著洗伊的衫，家己洗佇水裡，無清氣到下昏。 
15	12	下痟的人所摸著磁的器具著摃破；柴的器具著用水洗。 
15	13	「下痟的人伊的下痟已經好，為著欲清氣家己著算七日，也著洗伊的衫，用活水洗身軀，就得著清氣。 
15	14	到第八日，伊著為著家己取二隻鳩鵻，抑是二隻鴿仔子，到會幕門口、耶和華的面前，交代祭司。 
15	15	祭司著獻伊一隻做贖罪祭，一隻做燒祭；祭司著因為伊的下痟的症，佇耶和華的面前給伊贖罪。 
15	16	「人若夢遺，著用水洗身軀，的確無清氣到下昏。 
15	17	無論衫仔褲，抑是皮染著精，著用水洗，的確無清氣到下昏。 
15	18	若男女交合，二人著用水洗，的確無清氣到下昏。 
15	19	「婦仁人行經流血，的確污穢到七日久；見若摸著伊的，的確無清氣到下昏。 
15	20	佇伊污穢的時間，見若伊所倒的物攏是無清氣，見若伊所坐的物也是無清氣。 
15	21	見若摸著伊的眠床的，著洗伊的衫，家己洗佇水裡，無清氣到下昏。 
15	22	見若摸著伊所坐的物的，著洗伊的衫，家己洗佇水裡，無清氣到下昏。 
15	23	彼個物若是佇床裡，抑是佇婦仁人所坐的物，摸著伊的，的確無清氣到下昏。 
15	24	查甫人若及彼個婦仁人同房，互伊的垃墋染著，著七日久無清氣；見若伊所倒的床也無清氣。 
15	25	「婦仁人若佇經期以外患著多多日的血漏，抑是經期以後有血漏，伊就因為此個血漏無清氣的日，及伊經期的日一樣，伊是無清氣。 
15	26	佇伊血漏一切的日，見若伊所倒的床，伊著看親像經期的床一樣，也見若伊所坐的物的確無清氣，及伊經期的時無清氣一樣。 
15	27	見若摸著許個物的，就無清氣，著洗伊的衫，家己洗佇水裡，無清氣到下昏。 
15	28	婦仁人血漏若已經好，著為家己算七日，然後才清氣。 
15	29	到第八日，伊著為家己取二隻鳩鵻抑是二隻鴿仔子，帶到會幕門口，交代祭司。 
15	30	祭司著獻一隻做贖罪祭，一隻做燒祭；祭司因為彼人血漏無清氣，著佇耶和華的面前為著伊贖罪。 
15	31	「恁著按呢互以色列人及的無清氣隔斷，免得拍垃墋佇中間我的會幕，致到死佇的無清氣。」 
15	32	這是患著下痟症及夢遺致到伊無清氣的， 
15	33	及彼個有經期的病的婦仁人及患著下痟的，無論男女，以及人及無清氣的婦仁人同房的的規例。