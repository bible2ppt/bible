30	1	雅基的子亞古珥的話就是默示。此個人對以鐵講，就是對以鐵及烏甲講： 
30	2	我比眾人卡蠢笨，也無有人的聰明。 
30	3	我無學習智慧，也呣識至聖者的知識。 
30	4	是誰上天閣落來？是誰聚集風佇手中心？是誰包水佇衫仔內？是誰定著地的四極？伊的名叫甚麼？伊的子名叫甚麼？你知嗎？ 
30	5	上帝的話逐句攏是過鍛煉的；見若倚靠伊的，伊就做的盾牌。 
30	6	伊的話，你呣通加添，驚了伊責備你，你就顯明是講白賊的。 
30	7	我求你二件事，佇我未死的代先，呣通無互我： 
30	8	求你互虛假及白賊離開我遠遠；互我無喪鄉也無好額；用所著用的米糧互我食， 
30	9	驚了我飽足呣認你，講：耶和華是是誰？閣驚了我喪鄉就偷提，致到褻瀆我的上帝的名。 
30	10	呣通對主人來講伊的奴僕歹話，驚了伊咒詛你，你就算做有罪。 
30	11	有一派的人，咒詛伊的老父，也無給伊的老母祝福。 
30	12	有一派的人，家己看做清氣，總是無洗除伊的污穢。 
30	13	有一派的人，目睭頭盡在高，目睭皮也展高高。 
30	14	有一派的人，伊的牙親像劍，齒親像刀，欲吞滅地面上困苦的人及世間的喪鄉人。 
30	15	蜈蜞有二個查某子，常常講：互我，互我！有三項無知足的，連彼號無講「夠額的」有四項： 
30	16	就是陰府及懷孕的石胎，無夠額水的地，及無講夠額的火。 
30	17	戲弄老父、看輕呣聽趁老母的話，彼號人的目睭欲互山谷中的烏鴉啄出來，互鷹仔子所食。 
30	18	我所想出的奇妙有三項，連我所呣知的有四項： 
30	19	就是鷹鳥佇空中的路；蛇佇石磐頂的路；船佇海中的路；男及女交合的路。 
30	20	淫婦的路也是按呢：伊食了，拭伊的嘴就講：我無行歹。 
30	21	為著三項地搖泏，連擔當起的有四項： 
30	22	就是奴僕做王；戇人食夠額； 
30	23	無人緣的女子出嫁；女婢續接主母。 
30	24	地面上有四項微細的物，總是極智識： 
30	25	蚼蟻是無力的種類，總是佇夏天的時備辦米糧。 
30	26	沙番是軟弱的種類，總是佇石磐中起厝。 
30	27	草蜢無君王，總是攏會分隊出去。 
30	28	　蟲用手擒，總是踮佇王宮。繕 
30	29	步行威風的有三項，連行踏威風的有四項： 
30	30	獅──就是野獸中第一猛的、無為著別物來閃避， 
30	31	獵狗及公的山羊，以及無人抵敵的君王。 
30	32	你若自高戇戇做，抑是存歹念頭，著用手掩嘴。 
30	33	拍牛奶會成奶油；拍著鼻會出血。親像按呢，激受氣會起相爭。