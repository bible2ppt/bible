1	1	上帝的奴僕，耶穌基督的使徒保羅，為著上帝揀選的百姓的信及欲互識敬虔的真理， 
1	2	佇永遠活的向望，就是無白賊的上帝佇永世代的代先所應允的， 
1	3	若是到期，就顯明伊的道理；就是照咱的救主上帝的命令所交託我傳的。 
1	4	批寄互提多，就是照相及有的信做我真的子的。願你對父上帝及咱的救主基督耶穌得著恩典、平安！ 
1	5	我留你佇革哩底的緣故，就是愛你將許個辦未明白的事攏辦到整齊，閣照我所吩咐你的，佇逐個城設立長老。 
1	6	若有人無通嫌，做一個婦仁人的丈夫，子兒有信，無人告放蕩不法的，才通。 
1	7	因為監督著無通嫌，親像上帝的管家，無自恃，無快受氣，無因為食酒來起事，無愛拍人，無貪不義的錢； 
1	8	著好款待出外人，愛好，守己，公義，聖潔，節制； 
1	9	堅固守彼個照正教真實的道理，互伊會用端正的教示來勸勉人，閣會辯倒許個駁問的人。 
1	10	因為有多多呣順服的人，就是講浮漂的話欺騙人的；屬割禮的人閣卡是按呢。 
1	11	此號人的嘴著給伊塞密。為著不義的財利，教示所呣應該教示的，來敗壞人的全家。 
1	12	中間一人，就是彼族的先知有講：「革哩底人常常講白賊，做歹獸，貪食閣貧憚。」 
1	13	此個干證是真實。所以，你著嚴嚴責備，互對信會純全， 
1	14	無愛聽猶太人的無影話及悖謬真理的人的誡命。 
1	15	在清氣的人，萬物攏是清氣；在許個污穢無信的人，無一項物清氣，連的心志及良心亦攏污穢。 
1	16	家己承認做識上帝的，若是佇的所行就呣認伊；是可惡的，悖逆的，佇一切的好事做不重用的。