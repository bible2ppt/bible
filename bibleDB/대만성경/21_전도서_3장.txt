3	1	天下萬般攏有伊的期，萬項事攏有伊的時。 
3	2	有出世的時，有死的時；有栽種的時，有拔出所栽種者的時； 
3	3	有死的時，有醫好的時；有拆毀的時，有起造的時； 
3	4	有啼哭的時，有好笑的時；有哀慘的時，有跳舞的時； 
3	5	有石頭的時，有拾石頭的時；有通抱的時，有呣通抱的時； 
3	6	有尋著的時，有失落的時；有保守的時，有放拺的時； 
3	7	有拆裂的時，有補紩的時；有靜靜的時，有講話的時； 
3	8	有疼惜的時，有怨恨的時；有交戰的時，有和好的時。 
3	9	做工的人佇伊所勞碌的有甚麼利益啊？ 
3	10	我有看見上帝所互世間人的勞碌，互佇彼中間來練習。 
3	11	上帝造萬物，各照伊的時成做美妙，閣將永遠的觀念下佇人的心。總是上帝對頭到尾所做成的，人會測　伊。 
3	12	我知從中無一項卡好佇一生快樂，閣行好； 
3	13	閣人人也食也飲，佇伊一切所勞碌的來享福，這也是上帝的恩賜。 
3	14	我知上帝一切所做的欲永遠佇；加添，減少。上帝按呢行，是互人佇伊的面前驚畏。 
3	15	現今所有的前已經有，將來欲有的早已經有，過身的事上帝閣尋伊。 
3	16	我閣看見日光的下面，佇審判的所在有奸惡，佇公義的所在也有奸惡。 
3	17	我心內講，上帝欲審判義人及歹人；因為佇遐，逐項的事逐項的工，攏有定著的時。 
3	18	我心內講，這是為著世間人的緣故，上帝欲試驗，互知家己是禽獸。 
3	19	因為世間人所抵著的，禽獸也抵著，所抵著攏是一樣：此個按呢死，彼個也是按呢死，攏同一樣喘氣。人卡贏禽獸，因為攏是空虛。 
3	20	攏到一所在，攏出佇土粉，也攏歸佇土粉。 
3	21	人的魂上頂面，獸的魂墜落地，是誰知是按呢抑呣是？ 
3	22	所以，我看見人無一項卡好佇伊所經營的來歡喜，因為這是伊的份額。伊身後的事是誰會互伊閣來看見啊？