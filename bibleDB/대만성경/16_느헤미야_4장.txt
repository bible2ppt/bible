4	1	參巴拉聽見阮起城牆就大受氣，大痛恨，恥笑猶大人， 
4	2	佇伊的兄弟及撒瑪利亞的軍兵的面前講：「諸個軟弱的猶大做甚麼？欲設法互家己堅固嗎？欲獻祭嗎？欲一日成功嗎？欲對土堆中提出過火燒的石頭來閣起嗎？」 
4	3	亞捫人多比雅徛佇伊的身邊，講：「所起的，若有一隻狐狸上去就欲踏倒的石牆。」 
4	4	阮的上帝啊，求你聽，因為阮互人看輕。求你互的誹謗歸佇的頭殼，互佇受掠的地抵著搶劫。 
4	5	莫得遮蓋的罪過，莫得互的罪惡對你的面前擦消，因為佇起造的人的面前激動你的受氣。 
4	6	按呢，阮起城牆，城牆就攏連絡，高到一半，因為百姓有心做工。 
4	7	參巴拉、多比雅、阿拉伯人、亞捫人、亞實突人聽見修理耶路撒冷城牆的工進行，補塞破隙的所在抵仔補塞，就真受氣。 
4	8	大家相及計謀欲來攻擊耶路撒冷，互彼內面擾亂。 
4	9	總是，阮祈禱咱的上帝，閣因為的緣故，就派人守望，日暝持防。 
4	10	猶大人講：「瓦片坯猶久多，擔壓的人已經無力，所以咱會起城牆。」 
4	11	咱的對敵閣曾講：「趁呣知無看見，咱入中間，死，互的做工攏息。」 
4	12	許個倚近對敵徛起的猶大人十擺對逐所在來見阮，講：「恁的確著倒來阮遮。」 
4	13	所以我互百姓各照的宗族、抬刀、標槍、抬弓者徛佇城牆後低的所在空的所在。 
4	14	我觀察了，就起來給貴族、官長，及其餘的百姓講：「莫得驚！著記得主是大閣通驚的。著為著恁的兄弟、恁的子、恁的查某子、恁的某、恁的厝宅來交戰。」 
4	15	對敵聽見阮已經知，閣上帝也破壞的計劃。阮就攏倒轉來到城牆遐，逐人做的工。 
4	16	對彼霎了後，我的奴僕一半做工，一半抬槍、涫盾牌、抬弓、穿盔甲，官長攏徛佇猶大眾人的後面。 
4	17	起城牆者，擔壓者，各擔的擔，一手做工一手抬軍器。 
4	18	起造者逐個佩刀照按呢起造，歕哨角者佇我的身邊。 
4	19	我給諸個貴族、官長，及其餘的百姓講：「此個工闊大，咱佇城牆頂分開相離不止遠； 
4	20	恁無論佇叨落聽見哨角的聲，就著聚集來到阮遐。咱的上帝欲替咱交戰。」 
4	21	阮按呢做工，的一半抬槍，對天昲光到星出現的時。 
4	22	彼時，我閣給百姓講：「逐人及伊的奴僕著歇暝佇耶路撒冷的內面，通暝時保護阮，日時做工。」 
4	23	按呢，我及我的兄弟我的奴僕，及隨我的護衛兵無一個褪衫，出去汲水者也逐個抬家私。