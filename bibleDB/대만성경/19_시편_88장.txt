88	1	〔可拉後裔的詩歌，就是以斯拉人希幔教示的詩，交互樂官。調用麻哈拉利暗俄。〕耶和華──救我的上帝啊，我日暝佇你的面前求叫。 
88	2	願我的祈禱到你的面前；求你俯耳孔聽我祈求！ 
88	3	因為我的心滿滿患難；我的生命近佇陰間。 
88	4	我算及落穴的人同列，也親像無得著幫助的人。 
88	5	我受擲佇死人中，親像受的人倒佇墓內。是你無閣記得的，對你的手隔斷。 
88	6	你下我佇極深的穴，佇黑暗的地方，佇深淵。 
88	7	你的受氣重重壓我；你用你一切的海湧苦楚窘迫我。（細拉） 
88	8	及我相識的人你互離開我遠遠，互厭惡我；我受關禁，得出來。 
88	9	我的目睭因為困苦拍歹。耶和華啊，我日日求叫你，我向你抬手。 
88	10	你豈欲行奇事互死人看嗎？總無陰魂猶會起來謳咾你啊？（細拉） 
88	11	豈會佇墓內講起你的慈愛嗎？豈會佇滅無的中間講起你的信實嗎？ 
88	12	佇黑暗的所在豈會知你的奇事嗎？佇記得代誌的地方豈會知你的公義嗎？ 
88	13	耶和華啊，我有祈求你；佇早起時我的祈禱欲透到你的面前。 
88	14	耶和華啊，你啥事棄拺我？啥事掩你的面呣看我？ 
88	15	我對少年受苦，險險死；我受著你的驚惶，致到心紛亂。 
88	16	你的大受氣淹密我；你用驚惶除滅我。 
88	17	諸個通日親像水圍我，一齊來圍困我。 
88	18	你將我的良朋密友隔開遠遠，互我所相識的人入佇黑暗的所在。