9	1	我看見主徛佇祭壇邊；伊講：你著拍柱枓，互門椗振動，拍碎伊，來傷著眾人的頭殼；所剩的人，我欲用刀，無一個走會離，無一個會得著救。 
9	2	雖然掘到陰間，我的手欲對遐掠出來；雖然上到天，我欲對遐掠落來； 
9	3	雖然匿佇迦密山頂，我欲搜尋，對遐掠出來；雖然閃避我的目睭前匿佇海底，我欲對遐命令蛇，伊欲咬； 
9	4	雖然受掠佇對敵的面前，我欲對遐命令刀劍，伊欲；我欲注目看伊，是欲降災禍呣是欲降福氣。 
9	5	因為主──萬軍的耶和華摸地，地就消溶，見若徛起彼中間者欲悲哀。全地欲親像大河漲起來，亦欲退低親像埃及河。 
9	6	佇天頂起伊的房間、佇地上下穹蒼的地基、叫海水來傾佇地裡者──伊的名是耶和華。 
9	7	耶和華講：以色列人啊，我豈無看恁親像古實人嗎？我豈呣是導以色列人出埃及地，非利士人出迦斐託，亞蘭人出吉珥嗎？ 
9	8	看啊，主耶和華注目看此個有罪的國，我欲對地上滅伊，總是無欲一盡滅雅各的家。這是耶和華講的。 
9	9	看啊，我欲出命令，佇萬國中簸以色列家，親像用簸箕簸五穀，無一粒的磕落地。 
9	10	我的百姓中間攏總有罪的人講：災禍著阮，亦抵著阮的。欲死佇刀下。 
9	11	到彼日，大衛已經倒的布棚，我欲閣給伊徛起來，也欲補伊的破隙，欲起伊許個倒壞的，來建立伊，親像早時一樣。 
9	12	互得著以東猶剩的做業，亦得著許個用我的名來稱的外邦。這是行此個事的耶和華所講的。 
9	13	耶和華講：看啊，日子欲到，犁田者欲著收割者；踏葡萄者欲著撒種者，大山欲滴甜酒；小山欲流奶。 
9	14	我欲互我的百姓以色列受掠者倒轉來；欲閣起荒廢的城來徛起，栽葡萄園，來飲伊的酒，作園，來食伊的果子。 
9	15	我欲栽培佇本土地，無閣抵著拔出佇我所互的地。這是耶和華──你的上帝講的。