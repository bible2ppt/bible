1	1	提哥亞牧者中阿摩司的話。諸個話就是佇猶大王烏西雅年間，以色列王約轄的子耶羅波安的年間，地動以前二年，所看見關係以色列的事。 
1	2	伊講：耶和華對錫安喉叫，對耶路撒冷出伊的聲；牧者的草場悲哀；迦密的山頂枯焦。 
1	3	耶和華按呢講：為著大馬色犯罪到三擺，亦到四擺，我無欲免伊的刑罰；因為伊用拍五穀的鐵器拍基列。 
1	4	我欲降火佇哈設的家，燒滅便哈達的宮殿。 
1	5	我欲斬斷大馬色的門楗，剪除亞文平洋徛起的百姓及伯伊甸掌權柄者。亞蘭人欲受掠到吉珥。這是耶和華講的。 
1	6	耶和華按呢講：為著迦薩犯罪到三擺亦到四擺，我無欲免伊的刑罰；因為掠歸族的百姓交互以東。 
1	7	我欲降火佇迦薩的城牆，燒滅伊的宮殿。 
1	8	我欲剪除亞實突徛起的百姓及亞實基倫掌權柄者，亦欲越轉手攻擊以革倫。非利士人所剩者，欲攏滅無。這是主耶和華講的。 
1	9	耶和華按呢講：為著推羅犯罪到三擺亦到四擺，我無欲免伊的刑罰；因為將歸族的百姓交互以東，亦無紀念兄弟的盟約。 
1	10	我欲降火佇推羅的城牆，燒滅伊的宮殿。 
1	11	耶和華按呢講：為著以東犯罪到三擺亦到四擺，我無欲免伊的刑罰；因為伊抬刀追伊的兄弟，攏無憐憫，伊的受氣猛烈，發出無息永遠囥受氣。 
1	12	我欲降火佇提幔，燒滅波斯拉的宮殿。 
1	13	耶和華按呢講：為著亞捫族犯罪到三擺亦到四擺，我無欲免伊的刑罰；因為破開基列有娠孕的婦仁人，欲開闊的境界。 
1	14	我欲佇交戰喝喊的日，捲螺風狂風的日，起火佇拉巴的城牆，燒滅伊的宮殿。 
1	15	的王及伊許個首領欲做一下互人掠去。這是耶和華講的。