60	1	起來啊，發出光！因為你的光已經到！耶和華的榮光發現，照佇你的頂面。 
60	2	看啊，黑暗欲蓋全地，黑黑暗暗遮蓋列國，總是耶和華欲發現照你，伊的榮光欲出現佇你的身上。 
60	3	列國欲來就近你的光；君王欲來就近你發現的大光。 
60	4	你抬目看四方；攏聚集來你遮。你的眾子對遠遠來；你的眾查某子亦欲互人抱來。 
60	5	彼時，你看見就有榮光；你的心大卬愕大開闊；因為大海豐盛的財物欲轉轉來歸你；列國的財寶亦欲來歸你。 
60	6	歸陣的駱駝，及米甸以及以法單陵的駱駝欲遍滿你的境內；示巴的眾人攏欲到；欲帶黃金乳香來，亦欲報傳耶和華的名聲。 
60	7	基達的羊群攏欲聚集到你遮，尼拜約公的綿羊欲做你的路用，佇我的壇頂欲得著接納；我榮光的厝我欲榮光伊。 
60	8	許個飛來親像雲，閣親像鴿飛來伊的巢的，是是誰啊？ 
60	9	諸個海嶼欲聽候我，他施的船隻欲做頭，將你的眾子，連的金銀對遠遠做一下帶來，攏為著耶和華──你的上帝的名，閣為著以色列的聖者，因為伊已經榮光你。 
60	10	外邦人欲起你的城牆；的王欲服事你。我曾受氣拍你，今欲施恩憐憫你。 
60	11	你的城門欲常常開，日暝無關；互人將列國的財寶帶來歸你，亦將的君王牽來。 
60	12	因為見若百姓及國呣服事你者，欲滅無，許個百姓欲全然荒廢。 
60	13	黎巴嫩的榮光，就是松樹、杉樹、黃楊樹，攏欲相及歸你，為著欲妝飾我的聖所；我亦欲互我腳踏的所在得著榮光。 
60	14	平素苦楚你者，的子孫攏欲到你的面前俯腰；看輕你者，攏欲佇你的腳下跪拜。欲稱你做「耶和華的城」，做「以色列的聖者的錫安」。 
60	15	你前受放拺受厭惡，甚至無人經過，今我欲互你變做永遠的榮華，成做歷代的喜樂。 
60	16	你欲食萬國的奶，閣吸諸個君王的奶頭。就知我──耶知華是你的救主，是救贖你的主，雅各的大權能者。 
60	17	我欲帶金來替銅，帶銀來替鐵，銅來替柴，鐵來替石；亦欲用和平做你的官長，用公義做你的監督。 
60	18	你的地方無閣聽見強暴，境內無閣聽見拋荒毀滅的事。你欲稱你的牆做「拯救」，稱你的門做「謳咾」。 
60	19	日頭無閣做你日時的光；月亦無閣發光照你。因為耶和華欲做你永遠的光；你的上帝欲做你的榮耀。 
60	20	你的日頭無閣落；你的月亦無勼無去；因為耶和華欲做你永遠的光。你悲哀的日亦明白啦。 
60	21	你的百姓攏成做義人，永遠得著地做業；是我所種的樹栽，我的手所做的，互我得著榮光。 
60	22	至細者欲成做一千；極卑微者欲成做強的國。我──耶和華欲照定著的期緊緊成伊。