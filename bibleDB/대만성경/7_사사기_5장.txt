5	1	彼日，底波拉及亞比羅菴的子巴拉唱歌，講： 
5	2	因為以色列中做頭的，做頭導，因為百姓甘願犧牲，恁著謳咾耶和華！ 
5	3	列王啊，著聽！諸個首領，著俯耳孔！我向耶和華我欲吟詩；我欲唱歌謳咾耶和華──以色列的上帝。 
5	4	耶和華啊，你對西珥出，對以東地行來。彼時地振動，天滴，雲也滴水。 
5	5	諸個山佇耶和華的面前搖泏，就是此個西奈山佇耶和華──以色列上帝的面前搖泏。 
5	6	佇亞拿的子珊迦的時，閣佇雅億的日，大路無人行，行路的人攏是彎小路。 
5	7	以色列中無頭人，攏總無，到我底波拉起來，到我起來佇以色列中做老母。 
5	8	揀新的上帝，交戰就到的城門。彼時，以色列四萬人的中間豈會看見盾牌及槍嗎？ 
5	9	我的心意向以色列許個設立律法者，百姓中甘願犧牲者。恁著謳咾耶和華！ 
5	10	騎白驢者、坐　花毯仔者、行路者，恁攏著報揚！ 
5	11	佇汲水的所在，離開射箭的人的聲遠遠，佇遐人欲講起耶和華公義的所行，就是伊治理以色列公義的所行。彼時耶和華的百姓落去到城門。 
5	12	底波拉啊，醒啊！醒啊！你著醒，著醒，來唱歌。巴拉啊，你著起來，亞比羅菴的子，著掠你所掠的去。 
5	13	彼時所剩的貴族及百姓相及落來；耶和華為我臨到，攻擊勇士。 
5	14	有對以法蓮來的，伊的根本佇亞瑪力；便雅憫參佇你的百姓中跟隨你。有設律法者對瑪吉落來；有抬枴點算百姓的數額者對西布倫落來； 
5	15	以薩迦的首領及底波拉相及來；以薩迦及巴拉一樣。隨伊走落平洋；佇流便的溪邊心有大大斟酌議論。 
5	16	你啥事坐佇羊　的中央聽叫羊群的聲啊？ 
5	17	基列徛起佇約但彼旁。但啥事停佇船裡？亞設靜靜坐佇海邊，踮佇港內。 
5	18	西布倫是拼命拼死的百姓；及拿弗他利佇田野高的所在也是按呢。 
5	19	列王來交戰。彼時迦南列王佇米吉多水邊的他納交戰，總是無搶著銀。 
5	20	有對天交戰的，星辰對的軌道來及西西拉交戰。 
5	21	基順河給流去，基順河就是古早的河；我的神啊，你奮勇進前去。 
5	22	馬蹄硞硞哮，是因為緊緊走，就是力者有緊緊走。 
5	23	耶和華的使者講：著咒詛米羅斯，大大咒詛其中徛起的百姓；因為無來幫助耶和華，無來幫助耶和華抵敵勇士。 
5	24	基尼人希百的某雅億，比許個婦仁人卡有福氣，比徛起布棚內的婦仁人卡有福氣。 
5	25	西西拉討水，伊就用奶互伊用寶貝的盤捧牛奶油互伊。 
5	26	雅億伸手抬釘，正手抬做工人的鎚仔，用鎚摃西西拉，釘過伊的頭殼，鑿來透過伊的鬢邊， 
5	27	佇伊的腳的中間西西拉仆落去，扼落去倒，佇伊的腳的中間仆落，扼落去；佇所仆落的所在，扼落去來死。 
5	28	西西拉的老母對窗仔看出去，對窗仔子裡叫講：怎樣伊的車慢慢來？怎樣伊的車輪許延延啊？ 
5	29	跟隨伊聰明尊貴的婦女應伊，伊也家己應講： 
5	30	豈無所得著嗎？豈無分所搶的物嗎？逐人分一二個查某囝仔？西西拉就分所搶彩色的衫，所搶　花彩色的衫，二面攏是彩色　花的，通掛佇頷頸做所搶的物。 
5	31	耶和華啊，願你的對敵攏親像按呢滅無！願疼他的人親像日出，光爁爁！以後，地方太平四十年。