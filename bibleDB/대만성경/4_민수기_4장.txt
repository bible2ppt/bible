4	1	耶和華吩咐摩西、亞倫講： 
4	2	「你著對利未人的中間，算哥轄子孫的總額，照的家口、宗族， 
4	3	對三十歲以上到五十歲，見若入來當職、佇會幕內做工的，攏著算伊。 
4	4	哥轄的子孫佇會幕所做的工，就是料理至聖的物記佇下底： 
4	5	營盤起身的時，亞倫及伊的子著入去褪遮截的帳簾，用伊來遮蓋法櫃， 
4	6	閣用海狗皮蓋佇頂面，閣蓋專專藍色的布，然後才串伊的槓。 
4	7	閣用藍色的布舒佇排列餅的桌，將諸個盤、匙、碗、灌奠的杯，排佇彼頂面。佇遐也著有常常排設的餅。 
4	8	佇彼頂面閣著罩朱紅色的布，閣用海狗皮做蓋來蓋，才串伊的槓。 
4	9	著提藍色布，來蓋照光的燈台及伊的盞、伊的剪、伊的盤，及一切做伊的路用貯油的器具。 
4	10	閣著將燈台及伊一切的器具包佇海狗皮的蓋內，下佇柴架頂。 
4	11	佇金壇頂著舒藍色的布，用海狗皮做蓋來蓋，才串伊的槓。 
4	12	閣著提所用來服事的器具就是佇聖所用來服事的包佇藍色的布，用海狗皮做蓋來蓋，下佇柴架頂。 
4	13	著收壇頂的火灰，用紫色的布舒佇彼頂面； 
4	14	閣著用做工所用一切的器具排佇頂面，就是火鼎、肉叉、托仔、盤，一切屬佇壇的器具，閣用海狗皮做蓋來罩伊，才串伊的槓。 
4	15	營盤欲起身的時，亞倫及伊的子將聖所，及聖所一切的器具蓋明白，然後哥轄的子孫著來扛，獨獨呣通摸聖的物，免得死。會幕內諸個物件是哥轄的子孫所著扛的。 
4	16	「祭司亞倫的子以利亞撒所著顧守的是點燈的油及香料，及常常獻的素祭及抹的油，也著顧守全會幕及彼中間所有的，及聖所，及聖所所有的器具。」 
4	17	耶和華吩咐摩西、亞倫講： 
4	18	「恁呣通將哥轄人家族的支派對利未人的中間剪除去。 
4	19	倚近至聖的物的時，恁著給按呢設法，互會活，免得死。亞倫及伊的子著入去派逐人所著做；所著扛的。 
4	20	獨獨霎仔久也呣通入去看聖所，免得死無。」 
4	21	耶和華吩咐摩西講： 
4	22	「你著算革順子孫的總額，照的宗族、家口， 
4	23	對三十歲以上到五十歲，見若入來當職、佇會幕內做工的，攏著算伊。 
4	24	革順人諸個家的工程，所著辦理、所著扛的就是諸個： 
4	25	著扛會幕許個帳幅以及會幕，及伊的蓋及佇彼頂面海狗皮做的蓋，及會幕的門簾， 
4	26	院的布帷及院門的門簾（院就是圍會幕及壇的）、索仔，及所用的器具，無論做甚麼路用的，攏著料理。 
4	27	革順的子孫佇一切所扛的物所辦的事攏著照亞倫及伊的子孫所命令的來辦；所應該扛的，恁著派顧守。 
4	28	這是革順子孫諸個家佇會幕內所做的工；所顧守的，著佇祭司亞倫的子以他瑪的手下。」 
4	29	「論到米拉利的子孫，你著照的家口、宗族給點算。 
4	30	對三十歲以上到五十歲，見若入來當職、佇會幕內做工的，攏著算伊。 
4	31	所擔當的責成照會幕諸個工程，就是會幕的板、及伊的楗、伊的柱、伊的座， 
4	32	院四圍的柱及伊的座、伊所釘的釘、及索仔，及一切所用的器具。擔當所扛的器具，恁著照名指定著。 
4	33	這是米拉利子孫諸個家的工，就是佇會幕內所做的工，攏佇祭司亞倫的子以他瑪的手下。」 
4	34	摩西、亞倫及會眾諸個首領將哥轄的子孫，照的宗族、家口， 
4	35	對三十歲以上到五十歲，見若入來當職、佇會幕內做工的，攏過算伊。 
4	36	照的家口過算的共有二千七百五十名。 
4	37	這是哥轄族諸個家過算的，是見若佇會幕內做工的，就是摩西、亞倫照耶和華託摩西所命令點算的。 
4	38	革順的子孫過算的，照的家口、宗族， 
4	39	對三十歲以上到五十歲，見若入來當職、佇會幕內做工的， 
4	40	其中過算的，照的家口、宗族，共有二千六百三十名。 
4	41	這是革順子孫諸個家過算的，是見若佇會幕內做工的，就是摩西、亞倫照耶和華所命令來點算的。 
4	42	米拉利子孫諸個家過算的，照的家口、的宗族， 
4	43	對三十歲以上到五十歲，見若入來當職、佇會幕內做工的， 
4	44	其中過算的照的家口，共有三千二百名。 
4	45	這是米拉利子孫諸個家過算的，就是摩西、亞倫照耶和華託摩西所命令點算的。 
4	46	見若過算的利未人，就是摩西、亞倫及以色列諸個首領，照的家口、的宗族所點算的， 
4	47	對三十歲以上到五十歲，見若入來當職、佇會幕內做扛物的工的， 
4	48	其中過算的共有八千五百八十名。 
4	49	互摩西點算照耶和華所命令的，逐人照伊所辦的事、照伊所扛的物；按呢互伊點算，是照耶和華所命令摩西的。