9	1	我將這一切的事下佇心裡，欲詳細查考，就知義的人及智慧的人，及的所做攏佇上帝的手；或是疼，或是怨恨，攏佇的頭前，人呣知。 
9	2	凡若臨到眾人的事攏是一樣：義人及歹人攏抵著一樣的事；好人，及清氣的人及無清氣的人，獻祭的人及無獻祭的人，也是一樣。好人按呢，罪人也按呢；咒誓者按呢；驚咒誓者也按呢。 
9	3	佇日光的下面所行一切的事有一項歹代，就是眾人所抵著的攏是一樣，閣世間人的心有歹滿滿；活的時心內癲狂，後來就歸佇死人彼位。 
9	4	見若屬佇活的人，彼人猶有向望，因為活的狗贏過死的獅。 
9	5	活的人知會死；死的人攏呣知，也無得著報賞；的名人記得。 
9	6	也的疼，也的怨恨，也的妒忌，攏已經消無佇日光的下面所行一切的事，永遠無份。 
9	7	做你去歡喜食你的飯，用快樂的心飲酒，因為上帝已經接納你的所做。 
9	8	你的衣服著常常白，你抹頭殼的油也呣通欠缺。 
9	9	佇你一生空虛的日子，就是上帝賞賜你佇日光的下面空虛的日子，著及你所疼的婦仁人，快樂過日，因為彼是你生前佇日光的下面勞碌的事所得著的福份。 
9	10	見若你的手所應該做的事著盡力去做；因為佇你所欲去的陰間，無做工，無計劃，無知識，也無智慧。 
9	11	我閣越轉想：佇日光的下面，走者無的確會先到；有力者無的確會卡贏；智慧者無的確會得著米糧；明理者無的確會得著好額；奇巧者無的確會得著恩典。所抵著的攏在佇時期及偶然的。 
9	12	因為人的時期伊家己呣知。親像魚不幸互網圍著，鳥互羅網當著，災禍忽然到的時，世間人陷落佇彼內面也是按呢。 
9	13	我看見日光的下面有一項智慧，照我看是真大， 
9	14	就是有一個細細的城，彼中間人少少，有大的君王來攻擊伊，圍困伊，閣起高的土堆來攻擊伊。 
9	15	城內有一個喪鄉閣也有智慧的人，伊用智慧救彼個城，總是無人紀念彼個喪鄉人。 
9	16	我就講，智慧贏過氣力；總是彼個喪鄉人的智慧互人看輕，伊的話，也無人聽伊。 
9	17	智慧的人佇安靜中講話，比戇人的頭目大聲嚷卡有人聽。 
9	18	智慧贏過交戰的軍器；總是一個有罪的人會敗壞真多好事。