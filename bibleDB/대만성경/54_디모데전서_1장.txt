1	1	保羅做基督耶穌的使徒，照救咱的上帝及互咱有向望的基督耶穌所命令的， 
1	2	批寄互提摩太，就是佇信做我真的子的。願你對父上帝及咱的主基督耶穌得著恩典、憐憫、平安！ 
1	3	我去馬其頓的時，曾勸你猶原住以弗所，互你通吩咐幾若人莫得傳別號的教， 
1	4	也莫得愛聽無影跡的話及無窮盡的族譜；凡若此號是生出辯論，呣是互上帝佇信所安排的得著成。 
1	5	若是誡命的宗旨是仁愛；此個仁愛是對清氣的心及無通責備的良心，及無假的信生出。 
1	6	有人失落諸個，反轉向浮漂的談論， 
1	7	愛做教法師，也曉得家己所講的，以及所集的言論是為著甚麼。 
1	8	咱知律法是好，獨獨人著合法來用伊； 
1	9	也著知律法的設立呣是為著義的人，就是為著不法及無順服的，無敬虔及犯罪的，無聖潔及粗俗的，拍死父拍死母的，死人的， 
1	10	行淫的，好男色的，做販俏的，講白賊的，濫糝咒誓的，抑是有甚麼別項逆正教的事。 
1	11	這是照大福氣的上帝交託我榮光的福音所講的。 
1	12	我感謝互我有氣力的就是咱的主基督耶穌，因為伊掠我做盡忠，設立我做差用。 
1	13	我前是謗瀆的，窘逐的，侮慢的；總是我此號所做是出佇呣知呣信，才得著憐憫。 
1	14	閣咱的主的恩典是格外豐盛，互我佇基督耶穌有信有疼的心。 
1	15	有一句話通信，通齊全接納的，就是「基督耶穌臨到世間，欲救有罪的人。」其中我是第一歹。 
1	16	若是我得著憐憫，是因為耶穌基督欲佇我第一歹的人顯明伊一切的吞，來做後來信靠伊得著永活的人的模樣。 
1	17	願尊貴、榮光歸佇毀壞、看著、萬世代的王、獨一的上帝，到代代無盡。阿們！ 
1	18	我的子提摩太啊，我照前所論到你的讖語，將此個誡命交託你，互你用諸個讖語來爭戰彼個好的爭戰。 
1	19	著存信及無通責備的良心，有人放拺此個，論到信就失落伊，親像摃破船。 
1	20	其中有許米乃及亞力山大；我已經將交互撒但，互受警戒呣通誹謗。