9	1	示巴的女王聽見所羅門的名聲，就到耶路撒冷，欲用得解明的事試所羅門；隨伊的人真多，有駱駝載香料，及黃金真多，也有寶石。伊見所羅門的時，就將心內一切所存的及伊講。 
9	2	所羅門照伊所問的攏應伊，無一項所羅門曉得通給伊講。 
9	3	示巴女王看見所羅門的智慧及伊所起的厝， 
9	4	桌頂的食物，人臣排列坐，奴僕跟隨服事，以及的衣服，及伊的酒政以及的衣服，閣看見伊上耶和華殿的崎仔，就魂不附體， 
9	5	伊對王講：「我佇本國聽見你的代誌及你的智慧攏是真實！ 
9	6	總是我呣信的話，到我來親目看，看啊，你的智慧的大；人所給我講的，猶無一半；你贏過我所聽看見的名聲。 
9	7	福氣啊，你的人，福氣啊，你的奴僕，常常徛佇你的面前聽你的智慧。 
9	8	耶和華──你的上帝是應該謳咾的！伊歡喜你，互你坐伊的位，通為著耶和華──你的上帝做王；因為你的上帝疼以色列，愛永遠堅固伊，所以設立你做的王，互你秉公行義。」 
9	9	女王用一百二十他連得的金，及多多香料及寶石送王；未曾有香料親像示巴女王送所羅門王的。 
9	10	希蘭的奴僕及所羅門的奴僕對俄斐帶金來的，閣帶檀香柴及寶石來。 
9	11	王用檀香柴為耶和華的殿及王宮做欄杆，閣為唱歌的人做琴及瑟；佇猶大地前未曾看見親像此號。 
9	12	所羅門王佇示巴女王所帶來送王的以外，閣照伊一切所愛所求的，攏互伊。對按呢女王及伊的人臣倒轉去伊的本國。 
9	13	所羅門逐年所得著的金共六百六十六他連得， 
9	14	以外猶有生理人及客商所帶來的，閣阿拉伯列王以及國內的首領攏帶金銀來互所羅門。 
9	15	所羅門王用過拍的金做大牌二百面，每面大牌的金六百舍客勒； 
9	16	閣用過拍的金做屏牌三百面，每面用金三百舍客勒，王下伊佇黎巴嫩樹林的厝。 
9	17	王閣用象牙做一個大寶座，用好金安伊。 
9	18	寶座有六層的崎仔，閣有金的腳踏椅，及寶座相連。雙旁有靠手，靠手邊有二隻獅徛。 
9	19	閣有十二隻獅徛佇六層崎仔的此旁及彼旁；別國攏無製造親像按呢。 
9	20	所羅門王一切飲的器具攏是金的，黎巴嫩樹林的厝一切的器具也是好金的。所羅門的年間，人看銀做無物。 
9	21	因為王的船隻及希蘭的奴僕相及去他施；諸個他施的船載金、銀、象牙、猴、孔雀，三年倒來一擺。 
9	22	所羅門王的好額及智慧贏過天下列王。 
9	23	天下列王攏來愛見所羅門的面，聽伊的智慧就是上帝賞賜佇伊的心的。 
9	24	逐個帶進貢的物，就是銀器、金器、衣服、軍器、香料，馬及騾，逐年有定著的例。 
9	25	所羅門為著馬及車有馬牧四千，閣有馬兵一萬二千，安置佇許個囤車的城，也及王佇耶路撒冷。 
9	26	所羅門管轄列王，對大河到非利士地，到埃及的交界。 
9	27	王佇耶路撒冷互銀做親像石頭，互柏香樹親像平洋的桑材樹，是因為真多。 
9	28	有人帶馬對埃及對逐所在來互所羅門。 
9	29	所羅門其餘的事，對頭到尾，豈無記佇先知拿單的冊及示羅人亞希雅先知的冊，及先見易多默示的冊，論尼八的子耶羅波安的嗎？ 
9	30	所羅門佇耶路撒冷做以色列全國的王共四十年。 
9	31	所羅門及伊的列祖同睏，埋葬佇伊的老父大衛的城。伊的子羅波安續接伊做王。