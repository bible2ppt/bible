20	1	〔大衛的詩，交互樂官。〕願耶和華佇患難的日聽你；願雅各的上帝的名安置你佇高的所在。 
20	2	對聖所幫助你，對錫安扶持你， 
20	3	記念你一切所獻的，接納你的燒祭，（細拉） 
20	4	照你的心所愛的互你，成你一切的計劃。 
20	5	阮欲因為你的救恩來唱歌，阮欲奉阮的上帝的名來豎旗。願耶和華成你一切所求的！ 
20	6	今我知耶和華救伊受抹油者，欲對伊聖的天聽伊，用伊正手的氣力救伊。 
20	7	有人倚靠車，有人倚靠馬，獨獨阮欲講起耶和華──阮上帝的名。 
20	8	仆落跋倒，阮就起來，徛在在。 
20	9	求耶和華拯救；阮求叫的時，願王聽阮！