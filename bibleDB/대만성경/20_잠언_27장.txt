27	1	呣通為明仔日來家己誇口，因為你呣知一日欲生出甚麼事。 
27	2	著互別人謳咾你，呣通用你家己的嘴；互外人謳咾你，呣通用家己的嘴唇。 
27	3	石頭重，沙也是按呢，戇人的受氣比此二項卡重。 
27	4	大受氣是殘忍，受氣是氾濫的水；獨獨佇妒忌的頭前是誰徛會住？ 
27	5	顯然的責備贏過隱密的愛情。 
27	6	朋友的拍傷出佇忠信；獨獨對敵的唚嘴是過額多。 
27	7	人食飽，厭忌蜜房的蜜；腹肚枵餓，一切苦的物攏掠做甜。 
27	8	人離開本所在去漂流，是親像鳥仔離開伊的巢四界飛。 
27	9	膏油及香料互人的心歡喜；朋友實心的苦勸，伊的甜也是按呢。 
27	10	你的朋友及老父的朋友，你攏呣通棄拺，你抵著患難的日，呣通去兄弟的家；附近的厝邊贏過遠遠的兄弟。 
27	11	我的子啊，你著有智慧，互我的心歡喜，互我通應答彼個譏刺我的人。 
27	12	通達的人看見災禍就閃匿；戇直的人進前去就受害。 
27	13	為著生份人擔保，著提彼人的衫；為著妓女做保認，彼個人著擔當責成。 
27	14	清早起來，大聲給朋友祝福，此個事算伊做咒詛。 
27	15	大雨的日水滴無息，吵鬧的婦仁人也按呢； 
27	16	愛阻擋伊的，就是阻擋風，伊的正手親像著油。 
27	17	鐵磨鐵，互伊利；朋友相激勵也是按呢。 
27	18	顧守無花果樹的，欲食伊的果子；顧伊的主人的，欲得著榮光。 
27	19	親像照佇水裡，面及面相對；人的心及人相對也是按呢。 
27	20	陰府及滅無攏不知足；人的目睭不知足也是按呢。 
27	21	篋仔是欲鍛煉銀，爐是欲鍛煉金，對謳咾也通試驗人。 
27	22	你雖然用臼槌將戇人及拍碎的麥相及舂佇臼內，伊的戇也會離開伊。 
27	23	你著詳細知你的羊群的景況，留心料理你的牛群； 
27	24	因為錢財會永永佇，冕旒豈會存到代代嗎？ 
27	25	乾草已經收，草樣閣發起來；山頂的菜蔬也已經收拾。 
27	26	羊的毛是通互你做衫；山羊做田園的價錢， 
27	27	也有山羊的奶互你，及你的家眷食，也通養飼你的女婢。