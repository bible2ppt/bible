1	1	先知哈巴谷所得著的默示 
1	2	耶和華啊！我喉叫，你無聽，欲到底時啊？我因為強暴叫苦，你猶無拯救。 
1	3	你啥事互我看見罪惡？橫逆的事，你啥事定定看？毀滅及強暴佇我面前，相爭相拍攏發起。 
1	4	因為按呢律法放鬆，無行公平；歹人圍困義人，所以審判無正直。 
1	5	恁著佇列國中看來想伊，大大卬愕；因為當恁的日，我欲行一項事，雖然給恁講，恁也呣信。 
1	6	看啊，我欲興起迦勒底人，就是殘忍躁暴的邦國，遍行全地，霸佔許個呣是屬伊徛起的所在。 
1	7	伊的威風通驚，判斷及權勢攏出佇家己的意思。 
1	8	的馬比豹卡緊，比下昏時的豺狼卡猛。馬兵排列開闊，馬兵對遠遠來；親像鷹緊緊飛欲來食， 
1	9	來欲行強暴，的面雄雄進前，聚集所掠的人，親像沙許多。 
1	10	伊藐視君王，譏刺貴族，冷笑攏總的衛所，起土堆來攻取伊。 
1	11	對按呢伊親像風掃過去，伊經過就犯罪，掠家己的氣力做上帝。 
1	12	耶和華──我的上帝，我的聖者啊，你豈呣是對永遠就有嗎？阮致到死。耶和華啊，你為著審判來設立伊；石磐啊，你為著譴責來備辦伊。 
1	13	你的目睭清氣，無欲看邪惡，無欲看橫逆；行詭詐者，你啥事定定看啊？歹人吞滅比伊卡公義者，你啥事靜靜啊？ 
1	14	你啥事互人親像海裡的魚，閣親像趖的蟲，無頭目管理啊？ 
1	15	伊用一盡釣，伊用網仔掠，用大網拋；為著按呢，伊歡喜快樂， 
1	16	就獻祭互伊的網仔，燒香互伊的大網，因為對諸個得著肥娞的份額及充足的食物。 
1	17	伊豈通傾空伊的網，常常死列國的人，也無保惜嗎？