5	1	基督解放咱做自由，所以恁著徛在，莫得閣掛著彼個做奴僕的軛。 
5	2	我──保羅給恁講，恁若受割禮，就基督無利益佇恁。 
5	3	我閣再對逐個受割禮的人證明，伊著行齊全的律法親像欠債著還。 
5	4	恁愛對律法稱做義的，是已經及基督絕斷，已經對恩典的位　落去。 
5	5	因為咱倚靠神，對信聽候所向望的義。 
5	6	因為佇基督耶穌，受割禮抑無受割禮攏無功效，獨獨信對仁愛來行的才有功效。 
5	7	恁前是走，是誰阻擋恁，致到恁無趁真理啊？ 
5	8	彼號的苦勸呣是對召恁的出。 
5	9	淡薄的酵會發歸甑。 
5	10	我佇主深信恁不致有別樣的心志；獨獨攪擾恁的，無論是甚麼人，伊欲受擬罪。 
5	11	兄弟啊，我若猶傳割禮，啥事猶久受窘逐啊？按呢，十字架的做塞礙已經廢無啊。 
5	12	願許個拍亂恁的將家己割斷。 
5	13	兄弟啊，恁受召是來得著自由，獨獨莫得用自由做肉體的機關，是著對仁愛相服事。 
5	14	因為全律法包含佇一句，就是講「疼厝邊親像家己」。 
5	15	設使恁相吞咬，驚了會相滅無，恁著謹慎。 
5	16	今我講，恁著照神來行，就無成肉體的私慾。 
5	17	因為肉體愛攻擊神，神愛攻擊肉體，二個相對敵，互恁無行所愛行的。 
5	18	獨獨恁若互聖神所引導，就無佇律法下。 
5	19	今肉體的品行有露現，親像姦淫、污穢、邪僻、 
5	20	拜偶像、邪術、結冤讎、相爭、怨恨、受氣、結黨、分旁、異端、 
5	21	怨妒、酒醉、放蕩，以及親像此號的。我前曾代先講，今也代先給恁講，見若常常行按呢的將來無承接上帝的國。 
5	22	若是聖神的果子，就是仁愛、歡喜、和平、 
5	23	吞、慈悲、善良、忠信、溫柔、撙節。親像此號無有律法禁伊。 
5	24	閣屬基督耶穌的人，曾將肉體及伊的情，伊的慾釘佇十字架。 
5	25	咱若照神來活，著照神來行。 
5	26	莫得對重空空的榮光，相激氣，相怨妒。