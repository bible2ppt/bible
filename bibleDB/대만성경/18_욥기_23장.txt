23	1	約伯應講： 
23	2	今我的哀怨算做悖逆；我所受的責罰卡重佇我的吐氣。 
23	3	願我會知對怎樣尋上帝，互我通到伊的座位， 
23	4	我欲排列案件佇伊的面前，我的嘴夠額通辯明。 
23	5	我也得著知伊應我的話，也明白伊對我所講的。 
23	6	伊豈欲用大權能及我計較嗎？的確無按呢！伊欲俯落聽我。 
23	7	佇遐正直者會及伊辯論；按呢，我欲永遠脫離審判我的。 
23	8	看啊，我進前去，伊無佇遐，我退後去，也無看見伊。 
23	9	佇倒旁伊行代誌，我無看見伊，佇正旁伊踮密，我也無看見伊。 
23	10	總是伊知我所行的路；伊試煉我了後，我欲親像過鍛煉的金。 
23	11	我的腳隨伊的腳步；我執守伊的路，也無偏斜。 
23	12	伊嘴唇的命令，我未曾違背；我對重伊嘴內的話，贏過我所著用的米糧。 
23	13	伊有一定的心志，是誰會給伊越轉啊？伊的心所愛的，就行伊。 
23	14	所給我定著的，伊欲成伊；此號的事伊猶有多多。 
23	15	所以我佇伊的面前栗栗惙；我想著就驚。 
23	16	因為上帝互我失膽；全能者互我栗栗惙。 
23	17	因為我的驚惶呣是為著黑暗，也呣是因為黑暗遮蓋我的面。