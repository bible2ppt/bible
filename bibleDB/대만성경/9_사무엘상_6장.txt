6	1	耶和華的約櫃住佇非利士人的地七月日久。 
6	2	非利士人叫許個祭司及術士，講：「耶和華的約櫃咱著怎樣設法？請指示阮著怎樣送伊倒去本所在。」 
6	3	講：「恁若送以色列上帝的約櫃去，呣通互伊空空去，的確著用補過失的祭還伊，恁才會得著好，也會知伊的手啥事無離開恁。」 
6	4	講：「阮著用甚麼做補過失的祭來還伊啊？」應講：「著用金仔五個，金老鼠五隻，照非利士首領的數額，因為恁及恁的首領所抵著的災禍一樣。 
6	5	所以恁著做恁的仔的像及毀傷恁的地老鼠的像，閣著歸榮光互以色列的上帝，豈採伊對佇恁及恁的上帝，及恁的地，會放輕伊的手。 
6	6	恁啥事硬恁的心親像埃及人及法老硬的心啊？上帝佇中間行神蹟，豈無放百姓去，百姓就去嗎？ 
6	7	今恁著備辦一張新的車，及二隻有奶的牛母未曾掛軛的，將諸個牛縛佇車裡，也互牛仔子離開伊倒去厝。 
6	8	用耶和華的約櫃下佇車裡，也用你所還金的寶物做補過失的祭的橐佇箱內，下佇櫃邊，送伊去。 
6	9	恁著看：伊若對伊交界的路上到伯示麥，就降此個大災禍互咱的實在是伊；若無，就通知拍咱的呣是伊的手，是咱偶然抵著的。」 
6	10	許個人就按呢行：將二隻有奶的牛母縛佇車裡，閣關牛仔子佇厝內， 
6	11	閣用耶和華的約櫃以及囥金老鼠及仔像的箱攏下佇車裡。 
6	12	牛母直直向伯示麥的路去，對大路行愈行愈哮，無偏左右。非利士許個首領隨後面去，到伯示麥的境界。 
6	13	抵抵伯示麥人佇山谷割麥，抬目看見約櫃，看見就歡喜。 
6	14	車到伯示麥人約書亞的園，就停。佇遐有一塊大塊石磐，破車的柴，獻二隻牛母做燒祭互耶和華。 
6	15	利未人將耶和華的約櫃及伊邊仔貯金的寶物的箱提落來，下佇彼塊大石磐的頂面。伯示麥人佇彼日獻燒祭及祭祀互耶和華。 
6	16	非利士人五個首領看見，像彼日就倒去以革倫。 
6	17	非利士人還互耶和華做補過失的祭的金　仔，就是諸個：一粒為著亞實突，一粒為著迦薩，一粒為著亞實基倫，一粒為著迦特，一粒為著以革倫。 
6	18	金老鼠的數額是照非利士的首領所管的城，就是堅固的城及鄉社，也續到大塊石磐。就是下耶和華的約櫃的，此塊石磐到今仔日猶佇伯示麥人約書亞的園。 
6	19	耶和華拍死伯示麥人因為看伊的約櫃內，就拍死七十人；五萬人百姓哀哭。因為耶和華大大拍死百姓。 
6	20	伯示麥人講：「是誰會徛佇耶和華此個聖的上帝的面前啊？伊欲上去甚麼人遐來離開咱啊？」 
6	21	對按呢差人去見基列耶琳徛起的百姓，講：「非利士人將耶和華的約櫃送倒來，恁落來扛上去恁遐。」