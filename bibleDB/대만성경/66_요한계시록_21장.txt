21	1	我閣看見有新的天新的地；因為前的天前的地已經過去，海也無閣有。 
21	2	閣看見聖城就是新的耶路撒冷，出佇天，對上帝降落，已經備辦便，親像新娘妝飾來聽候伊的丈夫。 
21	3	閣聽見大聲對座位出講：「上帝的會幕佇人的中間。上帝欲及相及徛起，欲做伊的百姓。上帝本身欲及佇，來做的上帝。 
21	4	閣欲給的目睭拭去攏總的目屎；無欲閣有死失，也無欲閣有哀傷、喉叫、痛疼，前的代誌已經過去。」 
21	5	坐佇座位的講：「我換新萬物！」閣講：「你著寫伊；因為諸個話是通信，是真實。」 
21	6	閣給我講：「已經成啦！我就是阿利法及奧美加；是起頭的，及路尾的。我欲對活命的水泉白白互嘴乾的人飲。 
21	7	得勝的人欲承接諸個：我欲做伊的上帝，伊欲做我的子。 
21	8	若是許個小膽的，呣信的、可惡的、人的、淫亂的、行邪術的、拜偶像的，及攏總白賊的人，的份額是佇彼個用火及硫磺燒的湖；此個就是第二擺的死。」 
21	9	彼七個天使就是有七塊碗、貯滿路尾七項災禍的，其中一個來及我講話，講：「來，我欲報你看新娘，就是羊羔的某。」 
21	10	我就受神的感動，互伊導去一座山大閣高，將聖城耶路撒冷出佇天裡，對上帝降落的報我看。 
21	11	有上帝的榮光；伊的光親像第一寶貝的石，親像碧玉，光亮親像水晶。 
21	12	有牆大閣高，有十二個門，佇諸個門有十二個天使，也有名寫佇門裡就是以色列子孫十二個支派的名。 
21	13	東勢有三個門，北勢有三個門，南勢有三個門，西勢有三個門。 
21	14	城牆有十二個地基，地基頂有羊羔十二使徒的名，十二個。 
21	15	及我講的天使有金的蘆竹做篙尺，欲量彼個城及伊的門伊的牆。 
21	16	城是四方，長闊平平。用蘆竹量城，得著十二千里，長、闊、高攏相同； 
21	17	天使量城牆，得著一百四十四尺，照人的寸尺，就是天使的寸尺。 
21	18	牆用碧玉來起；城是好金的，親像清亮的玻璃。 
21	19	城牆的地基有安逐等號的寶石：頭一個地基是碧玉；第二個是藍玉；第三個是璁玉；第四個是青玉； 
21	20	第五個是紅玉；第六個是瑪瑙；第七個是黃玉；第八個是綠玉；第九個是淺黃玉；第十個是翡翠玉；第十一個是紫色玉；第十二個是赤玉。 
21	21	十二個門是十二粒真珠，諸個門逐個攏是一粒珠做的。城的街路是好金的，親像透底光的玻璃。 
21	22	我無看見城內有殿堂，因為主上帝──全能者及羊羔做伊的殿堂。 
21	23	城無欠用日抑是月來照伊；因為上帝的榮光照伊，羊羔做伊的燈。 
21	24	列邦的人欲倚靠伊的光來行；地上的王欲將的榮光帶來歸佇伊。 
21	25	城門日時攏無關，因為佇遐欲無暝時。 
21	26	人欲用列邦的榮光及尊貴帶來歸佇伊。 
21	27	凡若無清氣的物，以及行可惡白賊的人，決斷得入遐；只有記佇羊羔的活命冊的會得入。