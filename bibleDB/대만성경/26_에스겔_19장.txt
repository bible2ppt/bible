19	1	你著為以色列的王親做哀歌， 
19	2	講：恁老母是甚麼？是母的獅，仆佇諸個獅的中間，佇細隻獅的中間養飼伊的子。 
19	3	佇伊的子的中間飼一隻到大，學習咬物來食人。 
19	4	列國聽見就佇的陷坑掠著，用鍊拖伊到埃及地。 
19	5	母的獅看本身聽候到失望，就對伊細隻獅的中間閣取一隻養飼到大。 
19	6	伊佇諸個獅的中間走來走去，成做勇的獅，學習咬物來食人。 
19	7	伊知的宮殿，閣互的城變做拋荒；因為伊噤噤哮的聲，遍地及其中所有的就荒廢。 
19	8	對按呢四圍的邦國對逐省來攻擊伊，用網拋佇伊的頂面；伊受掠佇的陷坑。 
19	9	給伊鍊佇櫥裡，帶到巴比倫王遐，關伊佇堅固的所在，互伊的聲佇以色列山無閣聽見。 
19	10	恁老母前親像葡萄樹，極其茂盛，栽佇水邊。因為水多，就結多多果子，發多多枝； 
19	11	生出嚴硬的枝椏，通做掌權者的柺。伊佇艷艷的枝椏中做極高者，因為高，就伊的椏的中枝挺起，互人看見。 
19	12	總是此欉葡萄樹因為大受氣抵著拔起來佇地裡；東風吹乾伊的果子，嚴硬的枝椏遏折枯焦，互火燒燎去； 
19	13	今栽佇曠野乾燥無水的地。 
19	14	閣對伊枝椏的桿有火發出，燒伊的果子，致到伊無嚴硬的枝椏通做掌權者的枴。這是通哀傷的，通做哀歌。