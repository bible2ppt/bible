18	1	耶和華的話閣臨到我講： 
18	2	「恁佇以色列地啥事用此個俗語講『老父食酸的葡萄，子的嘴齒酸軟』？」 
18	3	主耶和華講：「我指我的永活咒誓講，恁佇以色列中，無因由通閣用此個俗語。 
18	4	看啊，攏總的神魂是屬佇我；親像老父的神魂屬佇我，子的神魂也是按呢；犯罪的神魂，伊欲死。 
18	5	「人若公義，行公平及義理： 
18	6	未曾上山頂食祭物，未曾仰望以色列家的偶像，未曾拍垃墋厝邊的某，未曾親近經期內的婦仁人， 
18	7	未曾虧負人，是將欠債的人的當頭還伊；未曾強搶人的物，是用食物互枵的人食，用衣裳互褪裼的人穿； 
18	8	未曾給借錢的人討利息，也無提利錢，勼手無做歹，佇兩旁的人的中間，照公道判決； 
18	9	順趁我的律例，執守我的法度，照誠實行代誌──這是義人，的確得著活。這是主耶和華講的。 
18	10	「設使伊生一個子，做強盜，做人的，抑是行許個歹的一項，無行頂面所講的好，反轉上山頂食祭物，閣拍垃墋厝邊的某， 
18	11	（見結18：10）。 
18	12	虧負困苦及喪鄉的人，強搶人的物，未曾用當頭還人，仰望偶像，行可惡的事， 
18	13	給借錢的人討利息，提利錢；此個人豈會活嗎？伊的確活。伊行許個一切可惡的事，的確著死，伊的罪欲歸佇伊。 
18	14	「看啊，設使伊生一個子，看見老父所行一切的罪就驚惶，無按呢去行； 
18	15	未曾上山食祭物，未曾仰望以色列家的偶像，未曾拍垃墋厝邊的某， 
18	16	未曾虧負人，未曾提人的當頭，未曾強搶人的物，是用食物互枵的人食，用衣裳互褪裼的人穿， 
18	17	勼手無害喪鄉人，無討利錢，無提利息；伊順趁我的法度，執守我的律例，伊就無因為老父的罪過來死無，的確會活。 
18	18	論到伊的老父；因為伊欺負人真傷重，強搶兄弟，佇本族中行呣好，看啊，伊欲因為家己的罪來死。 
18	19	「恁猶講：『子怎樣無擔當老父的罪？』子若行正直及合理的事，守我一切的律例來行伊，伊的確會活。 
18	20	犯罪的神魂，伊欲死。子的確無擔當老父的罪，老父也無擔當子的罪。義人的義欲歸佇伊家己，歹人的歹也欲歸佇伊家己。 
18	21	「歹人若回頭離開所做一切的罪惡，執守我一切的律例，行正直及合理的事，伊的確會活，死。 
18	22	伊所犯一切的罪過無閣給伊記得，佇所行的義，伊欲活。 
18	23	主耶和華講：歹人死無，豈是我所歡喜嗎？我豈呣是歡喜伊回頭離開伊所行的路，來得著活嗎？ 
18	24	總是義人若越頭離開伊的義來犯罪，照歹人所行一切可惡的事來行，伊豈會活嗎？伊所行一切的義，攏無閣受記念；伊欲佇所犯的罪，所行的歹死佇彼中間。 
18	25	「恁猶講：『主的路無公平！』以色列家啊，恁著聽，我的路豈無公平嗎？豈呣是恁的路無公平嗎？ 
18	26	義人若越頭離開伊的義來行罪惡，致到為著按呢來死，伊就因為所行的罪惡來死。 
18	27	閣歹人若回頭離開伊所行的歹，來行正直及合理的事，伊欲互伊的神魂得著活。 
18	28	因為伊有想，回頭離開伊所犯一切的罪過，伊的確活無死。 
18	29	以色列家猶講：『主的路無公平！』以色列家啊，我的路豈無公平嗎？豈呣是恁的路無公平嗎？」 
18	30	所以主耶和華講：「以色列家啊，我欲照恁逐人所行的審判恁。恁著回頭，離開所犯一切的罪過。按呢，罪過會互恁敗無。 
18	31	恁著將所犯一切的罪過擲離開恁，為家己成一個新的心及新的神。以色列家啊，恁乜使著死？ 
18	32	主耶和華講：人的死我無歡喜伊的死，所以恁著回頭來得著活。」