51	1	恁諸個追公義、尋耶和華者，著聽我！恁著想看恁對遐拍出來的石磐，對遐掘出來的土孔。 
51	2	著想看恁的祖公亞伯拉罕及生恁的撒拉；因為伊孤單一人的時，我揀召伊，賜福伊，互伊加添多多。 
51	3	因為耶和華已經安慰錫安亦安慰伊一切拋荒的所在，互伊的曠野親像伊甸，互沙漠親像耶和華的園；佇中間欲有歡喜、快樂、感謝，及唱歌的聲。 
51	4	我的百姓啊，著注意聽我；我的國民啊，著俯耳孔聽我；因為法律欲對我出；我欲立我的公理來做列邦的光。 
51	5	我的公義近啦；我的救恩發出。我的手欲判斷列邦；海嶼攏欲聽候我，閣欲倚靠我的手。 
51	6	恁著抬目向天，俯頭看地；因為諸個天欲親像煙雲消散，地欲親像衫漸漸舊；伊的徛起的百姓亦欲親像按呢死無。只有我的救恩永遠佇，我的公義亦無廢無。 
51	7	知識公義，存我的教示佇心內的百姓，著聽我的話，莫得驚人的譏刺，亦莫得因為人的誹謗來驚惶。 
51	8	因為蛀蟲欲食，親像食衣裳；剪蟲欲食，親像食羊毛。只有我的公義永遠佇，我的救恩直到萬代。 
51	9	耶和華的手啊，起來！起來！施出大氣力，起來！親像早時的年日、古早的世代一樣。從前拍碎拉哈伯，鑿透龍者，豈呣是你嗎？ 
51	10	互海及深淵的水乾去、互海深的所在變做路，互受贖的百姓經過者，豈呣是你嗎？ 
51	11	耶和華救贖的百姓欲倒轉來，欲唱歌來到錫安；得著永遠的歡喜做冕旒。欲歡喜快樂；憂悶吐氣攏欲走去。 
51	12	我，我是安慰恁的。你是甚麼人，竟然驚彼個欲死的人？驚彼個欲變做親像草的世間人？ 
51	13	亦記得展開諸個天、安定地的地基、創造你的耶和華？通日因為暴虐者的大受氣，來驚惶，照伊圖謀欲毀滅的情形其，實彼個暴虐者的大受氣佇叨落啊？ 
51	14	受壓迫的欲緊緊得著解放，的確無死來落穴；伊的米糧亦無絕。 
51	15	我是耶和華──你的上帝──搖動大海，互伊的湧嘩嘩哮──萬軍的耶和華是伊的名。 
51	16	我將我的話下佇你的嘴，用我的手的影遮蓋你，為著欲開天闢地，閣對錫安講：你是我的百姓。 
51	17	耶路撒冷啊，起來！起來！　！你對耶和華的手中飲伊大受氣的杯，飲彼個互人顛顛倒倒的杯盞，飲到乾乾。 
51	18	伊所生諸個子的中間，無一個引導伊；伊所養飼大漢諸個子的中間，無一個牽伊的手。 
51	19	此二項臨到你，是誰會替你哀傷啊？就是有衰敗、及滅無、飢荒、及劍，我欲怎樣安慰你？ 
51	20	你諸個子昏去，倒佇逐個街路口，親像鹿佇羅網的中間，受耶和華滿滿的受氣──你的上帝的責備。 
51	21	所以，你此個困苦閣醉的，卻呣是因為酒來醉，你著聽。 
51	22	你的主耶和華──就是為著伊的百姓伸冤的上帝，按呢講：看啊，我已經將彼個互人顛顛倒倒的杯，就是我大受氣的杯盞，對你的手提出來；你的確呣免閣飲。 
51	23	我欲將此個杯下佇歹款待你的人的手中；曾對你講：你著俯落去，出在阮踏過去！你就用尻脊骿做親像地，親像街路，出在人經過。