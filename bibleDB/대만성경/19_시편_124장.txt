124	1	〔上崎仔的詩，大衛所做。〕以色列今著講：若呣是耶和華助阮， 
124	2	若呣是耶和華助阮，佇人起來攻擊阮， 
124	3	佇對阮發受氣的時、就將阮活活吞落去。 
124	4	彼時，諸個水的確過阮，河水的確淹密阮， 
124	5	兇狂的水的確淹密阮。 
124	6	願耶和華受謳咾！因為伊無將阮做食物交互哺食， 
124	7	阮的生命親像鳥仔，脫離掠鳥的羅網；羅網破裂，阮就脫離。 
124	8	阮得著幫助，是靠耶和華的名，伊是創造天地者。