4	1	若是聖神明明講，佇後來的時期，欲有人悖謬信，意向許個迷惑人的神及鬼的教示。 
4	2	對白賊人的假好；的良心親像互熱的鐵灸著。 
4	3	禁止嫁娶，禁戒食物，就是上帝所創造，互信來明白真理的人用祝謝來享受的。 
4	4	因為上帝所創造的物攏是好，若祝謝來領受伊，就無一項通棄拺， 
4	5	因為對上帝的話及祈禱就成聖。 
4	6	若將諸個事點醒兄弟，就你欲做基督耶穌好的差用，用信道的話及你所順趁好的教示的話來得著培養。 
4	7	著棄拺粗俗的話及老婦仁人的冇古，著家己練習到佇敬虔。 
4	8	因為「練習身軀，彼個利益是小可；若是敬虔，就凡事有利益，因為有現時及將來活命的應允。」 
4	9	此句話是通信，通齊全接納的。 
4	10	因為咱著磨出力，是為著此個，因為咱的向望在佇真活的上帝；伊是眾人的救主，佇諸個信的人閣卡是。 
4	11	諸個事，你著命令來教示。 
4	12	莫得因為你的少年，互人看輕，著佇講話、佇行做、佇仁愛、佇信、佇清氣，做信的人的模樣。 
4	13	著致意讀冊、勸勉、教示，到佇我來。 
4	14	你心內的恩賜，對先知的話及長老會按手來互你的，你呣通忽略。 
4	15	你著致意專心佇諸個事，互你的進步顯明佇眾人。 
4	16	著謹慎你本身以及你的教示，常常關心佇諸個事；因為按呢行，就欲救你本身，及聽你的人。