22	1	論異象的山谷的默示：有甚麼代誌互你的百姓攏上厝頂啊？ 
22	2	你滿四界喝喊、大大喧嘩的城，歡喜的城啊，你中間受者呣是互刀，亦呣是為著交戰來死。 
22	3	你所有的官長做一下逃走，攏互抬弓的人所捆縛。恁中間一切互人尋著的做一下受捆縛；本是走去遠遠的。 
22	4	所以我講：恁越走無看我，我欲痛心啼哭。莫得因為我的百姓受毀壞，來勉強安慰我。 
22	5	因為主──萬軍的耶和華互「異象的山谷」有攪擾、　踏、迷亂的日。城抵著攻破，哀叫的聲透到山間。 
22	6	以攔帶箭袋，閣有載兵的車及馬兵；吉珥提出盾牌。 
22	7	你娞的山谷戰車滿滿，亦有馬兵佇城門前排列。 
22	8	伊除去猶大的遮截。彼日，你就查看軍藏局的軍器。 
22	9	恁看見大衛的城的破隙真多，就積聚下池的水， 
22	10	閣算耶路撒冷的厝宅，將厝拆毀來修補城牆， 
22	11	閣佇二個牆的中間開一個潭來貯舊池的水，總是恁無仰望做伊的，也無想著對古早成伊的。 
22	12	當彼日，主──萬軍的耶和華教人啼哭哀傷，剃頭毛，縖麻布。 
22	13	看啊，有歡喜快樂，牛倒羊，食肉飲酒，講：做咱食做咱飲！因為明仔日欲死啦。 
22	14	萬軍的耶和華對我的耳孔指示我講：恁此個罪決斷赦免得，直到恁死！這是主──萬軍的耶和華講的。 
22	15	主──萬軍的耶和華按呢講：「去啊，你去見此個掌庫房的，就是管家的舍伯那，對伊講： 
22	16	『你佇遮啥事？你佇遮有甚麼人，互你佇遮為著家己拍墳墓，伊佇高的所在為家己拍墳墓，為家己佇石磐造一個徛起的所在？ 
22	17	看啊，耶和華欲親像大力的人，盡力給你去，也欲給你包密密。 
22	18	伊欲將你捲成一捲，佇開闊的所在，親像球。你做主人的家的凌辱者，欲死佇遐，你榮光的車也欲佇遐。 
22	19	我欲革你的職；　你的位。』 
22	20	「到彼日，我欲召我的奴僕希勒家的子以利亞敬來， 
22	21	我欲將你的外袍互伊穿，將你的腰帶互伊縖，將你的政事的權交伊的手。伊欲做耶路撒冷徛起的百姓及猶大的家的父。 
22	22	我欲將大衛的家的鏇匙下佇伊的肩頭。伊開，就無人會關；伊關，就無人會開。 
22	23	我欲建立伊，親像釘釘佇堅固的所在；伊欲給伊的老父的家做榮光的座位。 
22	24	人欲將伊的老父的家諸個榮光，子及孫，凡若器具的細的，對盤到瓶的器具，攏吊佇伊的頂面。 
22	25	萬軍的耶和華講：當彼日，釘佇堅固的所在的釘欲垂落去，欲受剉斷磕落去；吊佇伊的頂面的物欲無去。因為這是耶和華講的。」