6	1	見若佇人的轄下做奴僕的，著看家己的主人堪得受齊全的尊敬，免得上帝的名及道理抵著誹謗。 
6	2	設使伊的主人是信道理的，就呣通因為伊是兄弟來看輕伊；反轉閣卡著服事伊；因為受利益的就是信及得著疼的，你著用諸個教示來苦勸。 
6	3	若有人傳別樣的教，無順服咱的主耶穌基督端正的話及照敬虔的教訓的， 
6	4	伊是家己風，呣知半項，有好辯論，及相爭話的弊病， 
6	5	對按呢就生起怨妒、相爭、誹謗、歹念頭，以及心志敗壞、喪失真理的人的冤家。掠敬虔做利路。 
6	6	若是敬虔兼知足就是大利路； 
6	7	因為咱出世無帶甚麼來，過世也會帶甚麼去。 
6	8	若是有通食穿，咱就欲知足。 
6	9	獨獨許個想欲發財的，就陷落迷惑及羅網以及多多戇戇有損害的私慾，就是互人沈落佇敗壞及滅無的。 
6	10	因為貪財是萬惡的根源。有人戀慕伊，就受迷惑來離開道理，用多多艱苦家己刺鑿。 
6	11	獨獨你屬上帝的人啊，著閃避諸個，來追義、敬虔、信、仁愛、吞、溫柔。 
6	12	著爭戰信的好爭戰，將永活擒住住。你的受召就是為著此個，你也曾承認好的志願佇多多干證的人的面前。 
6	13	我佇賞賜活命互萬項有的上帝的面前，以及對本丟彼拉多做好的干證的基督耶穌的面前，吩咐你： 
6	14	著守此個命令，無瑕疵，無通嫌，到咱的主耶穌基督的顯現。 
6	15	到期，大福氣、獨一有權能萬王的王、萬主的主，欲顯明伊， 
6	16	就是獨一死，佇通近倚的光，人所未曾看見、也會看見的，願尊貴及永遠的權勢歸佇伊。阿們！ 
6	17	今世好額的人你著吩咐，心志莫得自高，莫得下的向望佇無定著的錢財；著下佇將萬物滿滿互咱享受的上帝。 
6	18	閣吩咐行好事，好額佇好所行，歡喜賑濟，甘願分互人， 
6	19	為著家己積聚好的地基，備辦後來的事，互擒住真的活命。 
6	20	提摩太啊，所交託你的，你著保守伊，離開有名無實的智慧諸個粗俗的虛詞，及相比較的辯論。 
6	21	有人自稱有此號智慧，就已經差謬道理啦。願恩典及恁佇！